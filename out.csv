srNo,label,link,news
1,فن و ثقافت,https://urdu.arynews.tv/old-king-and-a-philosopher/,تاریخ کے اوراق الٹیں تو جہاں ہمیں بادشاہوں، سلاطین و امرا کے طرزِ حکم رانی، جنگوں اور خوں ریز معرکوں کی بابت حقائق، واقعات، حکایات اور طرح طرح کی داستانیں پڑھنے کو ملتی ہیں وہیں بعض بادشاہوں کے زندگی کے حالات اور دل چسپ واقعات ایسے بھی ہیں جو آج بھی ہمارے لیے عبرت آمیز اور سبق آموز ہیں۔اسی طرح صدیوں پہلے کی حکایات، کسی دانا و حکیم کی باتیں بھی ہمارے لیے زندگی میں راہ نما ثابت ہوتی ہیں۔ یوں تو ہم نے کئی حکایات پڑھ رکھی ہیں جنھوں نے ہمیں زندگی اور گزر بسر سے متعلق روشن اور اجلے اصولوں سے نہ صرف آشنا کیا بلکہ آج بھی ان کی اہمیت برقرار ہے اور ان پر عمل کرنے کی ضرورت بھی ہے۔ یہ قصّے اور حکایات ہماری اخلاقی تربیت اور کردار سازی کا ذریعہ ہیں۔اس نے بات کرنے کی اجازت دی تو فلسفی نے کہا: ‘‘انسان کی زندگی صرف جسمی نہیں ہے بلکہ ان نیکیوں سے بھی عبارت ہے جو انسان کے گزر جانے کے بعد بھی سلامت رہتی ہیں۔ نیکی کے بغیر زندگی زندگی نہیں، موت سے بدتر ہے۔عمرولیث کو یہ جواب بہت پسند آیا اور اس نے فلسفی کو شاد کام واپس کیا۔
2,کھیل,https://urdu.arynews.tv/hasan-ali-out-of-test-series-against-sri-lanka/,لاہور: قومی کرکٹ ٹیم کے فاسٹ بولر حسن علی سری لنکا کے خلاف ٹیسٹ سیریز سے باہر ہوگئے۔تفصیلات کے مطابق قومی کرکٹ ٹیم کے فاسٹ بولر حسن علی دسمبر میں سری لنکا کے خلاف کھیلی جانے والے ٹیسٹ سیریز میں شرکت نہیں کرسکیں گے، سی ٹی اسکین میں حسن علی کی پسلیوں میں فریکچر کی تشخیص ہوئی ہے۔رپورٹ کے مطابق فاسٹ بولر کی آٹھویں اور نویں پسلی میں فریکچر ہوا ہے، ان کو فریکچر سے نجات کے لیے 6 ہفتے درکار ہوں گے۔ذرائع کا کہنا ہے کہ حسن علی پیر سے نیشنل کرکٹ اکیڈمی میں ری ہیب کا آغاز کریں گے۔مزید پڑھیں: حسن علی کمر کے بعد پسلیوں کی تکلیف کا شکاریاد رہے کہ فاسٹ بولر ستمبر میں کمر کی تکلیف کا شکار ہوئے اور وہ سری لنکا کے خلاف ہوم سیریز جبکہ دورہ آسٹریلیا کے لیے قومی ٹیم میں بھی شامل نہ ہوسکے۔‏حسن علی پاکستان کی جانب سے 9 ٹیسٹ ، 53 ون ڈے اور 30 ٹی ٹوئنٹی میچ کھیل چکے ہیں جب کہ انہوں نے آخری میچ آئی سی سی ورلڈ کپ میں 16 جون کو مانچسٹر میں بھارت کے خلاف کھیلا۔رواں سیزن میں انہوں نے فرسٹ کلاس کرکٹ میں پہلے راؤنڈ کا میچ کھیلا، انہوں نے سینٹرل پنجاب کی جانب سے سدرن پنجاب کے خلاف میچ میں تین وکٹیں حاصل کی تھیں۔
3,کھیل,https://urdu.arynews.tv/younis-khan-celebrate-44th-birth-day/,پاکستان کی قومی کرکٹ ٹیم کے مایہ ناز سابق کرکٹر آج اپنی 44 ویں سال گرہ منارہے ہیں، یونس خان پاکستانی ٹیسٹ کرکٹ کی تاریخ میں سب سے زیادہ رنز بنانے والے بلے باز ہیں۔اُن کا مکمل نام ’محمد یونس خان‘ ہے اورپیدائش 29 نومبر، 1977ء ہے، شہر مردان میں پیدا ہو نے والے عظیم بلے باز آج اپنی 44ویں سالگرہ منارہے ہیں۔یونس خان کا شمار اُن کامیاب کرکٹرز میں ہوتا ہے جنہوں نے پاکستانی ٹیم کے تینوں فارمٹس میں کھیلتے اپنی صلاحیتوں کا لوہا منوایا۔ پاکستان نے سنہ 2009ء میں ٹی ٹوئنٹی ورلڈ کپ جیتا تو اس فاتح ٹیم کی قیادت یونس خان کے پاس ہی تھی۔حنیف محمد اورانضمام الحق کے بعد یونس خان پاکستان کے تیسرے کھلاڑی ہیں جنہوں نے ٹیسٹ کرکٹ میں ٹرپل سنچری اسکور کی البتہ ٹیسٹ فارمیٹ میں سب سے زیادہ رنز بنانے کا اعزاز صرف یونس خان کے پاس ہی ہے۔کیریئر پر مختصر نظریونس خان نے 26 فروری سنہ 2000 میں سری لنکا کے خلاف اپنا پہلا ٹیسٹ اور کریئر کا آخری میچ1 نومبر2015 کو انگلینڈ کے خلاف کھیلا تھا۔ اسی طرح پہلا ون ڈے سری لنکا کے خلاف فروری سنہ 2000 میں جبکہ آخری 11 نومبر 2015 کو آسٹریلیا کے خلاف کھیلا تھا۔یونس خان نے اپنے دس ہزار رنز مکمل ہونے کا سہرا سینئر کھلاڑیوں سعید انور، راشد لطیف، باسط علی اور محمد یوسف جیسے بلے بازوں کو دیا اور بتایا تھا کہ میں خود کو اس لیے بھی خوش قسمت سمجھتا ہوں کہ دوستوں نے میری ذہن سازی کی۔واضح رہے یونس خان دنیا کے 13 ویں بیٹسمین ہیں جنہوں نے دس ہزار یا اس سے زائد زنز  اسکور کیے، جب کہ وہ پہلے پاکستانی بلے باز ہیں جنہوں نے یہ معرکہ سر کیا اس کے علاوہ وہ ٹیسٹ کی چوتھی اننگز میں پانچ سنچریاں، 11 ملکوں میں سنچری بنانے کا منفرد ریکارڈ اور ٹیسٹ میچ کھیلنے والی نو کی نو ٹیموں کے خلاف سینچریاں بنانے کا بھی ریکارڈ اپنے نام کر رکھا ہے۔Former skipper Younis Khan turns 44 today. HappyBirthday!Former skipper Younis Khan turns 44 today. HappyBirthday!#ARYSports #YounisKhan
4,پاکستان,https://urdu.arynews.tv/overseas-pakistanis-air-tickets-at-discounted-rates/,"اسلام آباد : حکومت پاکستان نے بیرون ملک مقیم پاکستانیوں کیلئے رعایتی نرخوں پر ہوائی ٹکٹ فراہم کرنے کا فیصلہ کیا ہے، سات سال سے زائد عرصہ کام کرنے والے افراد اسکیم سے مستفید ہوسکیں گے۔یہ بات وزیراعظم کی معاون خصوصی برائے انسداد غربت اور سماجی تحفظ ڈاکٹر ثانیہ نشتر نے میڈیا سے گفتگو کرتے ہوئے کہی، انہوں نے کہا کہ بیرون ملک مقیم پاکستانی مزدوروں کی فلاح و بہبود اور مسائل کے لیے پاکستان کی حکومت نے اہم اقدامات اٹھانے کا فیصلہ کیا ہے۔اس حوالے سے حکومت بہت جلد سات سال سے زائد عرصے تک بیرون ملک کام کرنے والے کم تنخواہ دار افراد کے لیے رعایتی نرخوں پر ہوائی ٹکٹ فراہم کرے گی تاکہ وہ باآسانی اپنے گھروں کو لوٹ سکیں۔انہوں نے بتایا کہ پاکستانی سفارت خانوں میں نہ صرف کمیونٹی ویلفئیر اتاشیوں کی تعداد میں اضافہ کیا جارہا ہے بلکہ اچھی شہرت رکھنے والے تارکین وطن کو بھی اہم ذمہ داریاں سونپی جارہی ہیں، اس کے علاوہ تارکین وطن کے حقوق کی حفاظت کے لیے قائم پروٹیکٹر مائیگریشن دفاتر میں بھی اضافہ کیا جا رہا ہے۔ڈاکٹر ثانیہ نشتر کا مزید کہنا تھا کہ ورکرز کے پہلے کنٹریکٹ ایگریمنٹ کی مدت کم از کم تین سال کرنے کے لیے مختلف ممالک کے ساتھ بات چیت جاری ہے۔ اس کی وجہ یہ ہے کہ غیر ہنر مند ورکروں تو پہلے ایک سال میں اپنے ملک جانے کا خرچ تک کمانے کے بھی قابل نہیں ہوتا۔بیرون ملک جانے سے پہلے دی جانے والی بریفنگز کے معیار کو بھی بہتر بنانے پر توجہ دی جا رہی ہے تاکہ انہیں اپنے حقوق کے بارے میں مکمل آگاہی حاصل ہو۔
"
5,کھیل,https://urdu.arynews.tv/needs-a-change-of-the-coach-chief-selector%d8%8c-naeem-ul-haq/,لاہور: وزیراعظم کے معاون خصوصی نعیم الحق نے ہیڈ کوچ اور چیف سلیکٹر مصباح الحق کو تبدیل کرنے کا مطالبہ کردیا۔تفصیلات کے مطابق وزیراعظم کے معاون خصوصی نعیم الحق نے سماجی رابطے کی ویب سائٹ ٹویٹر پر قومی ٹیم کی کارکردگی پر برہمی کا اظہار کیا۔نعیم الحق نے اپنے ٹویٹ میں لکھا کہ چیف سلیکٹر اور ہیڈ کوچ مصباح الحق کو تبدیل کیا جائے، آسٹریلیا میں ٹیم کی کارکردگی انتہائی مایوس کن رہی ہے۔وزیراعظم کے معاون خصوصی کا کہنا تھا کہ ٹیم سے بہتر کارکردگی کی ذرا بھی امید نہیں رہی ہے، ہیڈ کوچ، چیف سلیکٹر کو تبدیل کرنے کی ضرورت ہے۔واضح رہے کہ قومی ٹیم ان دنوں آسٹریلیا کے خلاف ٹیسٹ سیریز کھیلنے میں مصروف ہے، دوسرے ٹیسٹ میچ کے پہلے روز بھی قومی بولرز آسٹریلوی کھلاڑیوں کی وکٹیں لینے میں ناکام رہے اور آسٹریلیا نے 1 وکٹ پر 302 رنز بنالیے ہیں۔یاد رہے کہ آسٹریلیا کے خلاف پہلے ٹیسٹ میچ میں بھی قومی ٹیم کو اننگز اور 5 رنز سے شکست کا سامنا کرنا پڑا تھا۔خیال رہے کہ مصباح الحق کے ہیڈ کوچ اور چیف سلیکٹر بننے کے بعد سے قومی ٹیم کوئی کامیابی حاصل نہیں کرسکی ہے، سری لنکا کے خلاف ہوم سیریز میں بھی قومی ٹیم کو شکست کا سامنا کرنا پڑا تھا۔
