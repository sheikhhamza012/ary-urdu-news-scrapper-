srNo,label,link,news
1,پاکستان,https://urdu.arynews.tv/dr-arif-alvi-pak-afriqa-isb/,"اسلام آباد : صدر مملکت ڈاکٹر عارف علوی نے کہا ہے کہ صدر ڈاکٹر عارف علوی نے پاکستان اور افریقی خطے کے درمیان امن، تعلیم، صحت تجارت، سیاحت اور موسمیاتی تبدیلی کے مشترکہ ترجیحی شعبوں میں تعاون بڑھایا جائے۔ان خیالات کا اظہار انہوں نے اسلام آباد میں وزارت خارجہ کے زیراہتمام سفیروں کی دو روزہ کانفرنس سے خطاب کرتے ہوئے کیا، کانفرنس سے وزیر خارجہ شاہ محمود قریشی نے بھی خطاب کیا۔صدر عارف علوی نے کہا کہ پاکستان اور افریقہ میں متعدد اقدار مشترک ہیں اور فریقین کو اپنے عوام کے امن اور خوشحالی کیلئے مل کر کام کرنے کی ضرورت ہے، فریقین کو دفاع اور تجارت کے شعبوں میں تعاون بڑھانا چاہیے۔انہوں نے کہا کہ پاکستان ایک ابھرتی ہوئی معیشت ہے جہاں متوسط طبقہ فروغ پارہا ہے، پاکستان مواقع کی سرزمین کے طور پر ابھر کر سامنا آرہا ہے اور غیر ملکی سرمایہ کاری میں اضافہ ہورہا ہے۔ ملکی معیشت بہتر ہورہی ہے اور نئی راہیں کھل رہی ہیں۔ڈاکٹر عارف علوی نے کہا کہ افریقہ دہشت گردی کے خلاف کامیاب جنگ سمیت پاکستان کے ماضی کے تجربات سے سیکھ سکتا ہے، افریقہ کے ساتھ ہمارے تعلقات میں مزید بہتری آنی چاہئے۔کانفرنس کے اقدام کو سراہتے ہوئے صدر نے کہا کہ اس طرح کی کانفرنسوں کا انعقاد تعاون اور رابطوں کے لئے قابل قدر مواقع فراہم کرتا ہے، ہم افریقی ممالک کے ساتھ اپنے تعلقات بہتر بنانے کا سلسلہ جاری رکھیں گے۔کانفرنس سے خطاب کرتے ہوئے وزیر خارجہ شاہ محمود قریشی نے کہا کہ پاکستان افریقی ملکوں کے ساتھ یکساں ترقی اور خوشحالی کے باہمی اصولوں کی بنیاد پر روابط بڑھانے کا خواہاں ہے۔انہوں نے کہا کہ ہم نے اقتصادی سفارتکاری کا آغاز کیا ہے جس کے تحت ہم معیشت کے مختلف شعبوں میں برآمدات میں اضافے اور معیشت کو مستحکم کرنے کیلئے پرعزم ہیں۔
"
2,کھیل,https://urdu.arynews.tv/steven-smiths-new-strategy-against-yasser-shah/,ایڈلیڈ: سابق آسٹریلوی کپتان اور مایہ ناز بلے باز اسٹیون اسمتھ نے پاکستان کے خلاف پہلے ٹیسٹ میچ میں یاسر شاہ کے ہاتھوں آؤٹ ہونے کے بعد نئی حکمت عملی تیار کرلی۔تفصیلات کے مطابق اسٹیون اسمتھ پہلے ٹیسٹ میچ میں صرف 4رنز بنانے کے بعد یاسر شاہ کو وکٹ دے بیٹھے تھے اور یاسر نے انہیں آؤٹ کرنے کے بعد انگلیوں سے 7 اشارہ کیا تھا۔ یاسر کا یہ اشارہ کرنے کا مقصد یہ ظاہر کرنا تھا کہ وہ اب تک ٹیسٹ میچوں میں اسمتھ کو 7مرتبہ نشانہ بنا چکے ہیں۔اسمتھ کو یاسر کا یہ انداز زیادہ پسند نہ آیا البتہ انہوں نے اس پر غصہ کرنے کے بجائے اسے چیلنج کے طور پر لیتے ہوئے اگلے میچ میں زیادہ سے زیادہ رنز کرنے کو ہدف بنا لیا ہے۔انہوں نے کہا کہ اب میں یاسر شاہ کے خلاف محتاط رہوں گا اور اب میری کوشش ہوگی کہ میں ان کے خلاف آؤٹ نہ ہوں جبکہ میں ان کے خلاف مزید ڈسپلن سے بیٹنگ کروں گا، برسبین میں یاسر نے بہت اچھی بولنگ کی، انہیں وکٹ سے ڈرفٹ اور اسپن مل رہا تھا لیکن اگلے میچ میں انہیں اچھے طریقے سے کھیلنے کی کوشش کریں گے۔خود کو انوکھی سزا دینے والے آسٹریلوی کھلاڑییاسر شاہ کی جانب سے کیے گئے اشارے پر اسمتھ نے کہا کہ یہ بہت دلچسپ ہے، وہ مجھے چند مرتبہ آؤٹ کرنے میں کامیاب رہے، میں ان 7 میں سے چند مرتبہ جارحانہ انداز میں کھیلتے ہوئے آؤٹ ہوا، چند مواقع پر میں دوسری اننگز میں عجیب و غریب شاٹ کھیلتے ہوئے آؤٹ ہوا لہٰذا میں زیادہ پریشان نہیں ہوں۔واضح رہے کہ اس سے قبل 2014 میں یاسر نے اسمتھ کو 4مرتبہ آؤٹ کیا تھا اور پھر 2017 کے دورہ آسٹریلیا میں تین مرتبہ آسٹریلین کپتان کو نشانہ بنایا تھا۔
3,کھیل,https://urdu.arynews.tv/south-asian-games-prize-butt-vows-to-defend-its-honor/,اسلام آباد: انعام بٹ نے پہلوان ساؤتھ ایشین گیمز میں گولڈ میڈل جیتنے کے عزم کا اظہار کرتے ہوئے کہا ہے کہ گیمز میں سونے کا تمغہ جیت کر اپنے اعزاز کا دفاع کرنے کی پوری کوشش کروں گا۔تفصیلات کے مطابق ساؤتھ ایشین گیمز یکم دسمبر سے نیپال میں شروع ہو رہے ہیں جس میں انعام بٹ سمیت پاکستان کے سات پہلوان سات مختلف ویٹ کیٹیگریز میں حصہ لیں گے۔ انعام بٹ پہلوان کامن ویلتھ گیمز کے گولڈ میڈلسٹ ہیں جبکہ حال ہی میں انہوں نے ورلڈ بیچ گیمز میں گولڈ میڈل اپنے نام کیا تھا۔ایک انٹرویو میں انعام بٹ نے کہا کہ ساؤتھ ایشین گیمز کے لیے تیاریوں میں مشکلات کا سامنا کرنا پڑا، کیمپ طویل دورانیے کے نہیں تھے، اپنی مدد آپ کے تحت سب کچھ کرنا پڑتا ہے لیکن اس کے باوجود ساؤتھ ایشین گیمز میں میڈلز حاصل کریں گے۔پاکستانی پہلوان انعام بٹ نے ورلڈ بیچ ریسلنگ میں گولڈ میڈل جیت لیاپہلوان نے کہا کہ مشکلات کی وجہ سے مورال ڈاؤن نہیں ہوتا اور نا ہی ہونا چاہیے کیونکہ ہمیں پاکستان کے لیے سب کچھ کرنا ہے اور پاکستان کے لیے سب کوششیں کرتے ہیں اور اس مرتبہ بھی یہی کوشش ہوگی کہ پاکستان کے لیے زیادہ سے زیادہ میڈلز حاصل کریں۔قومی پہلوان کا کہنا تھا کہ ساؤتھ ایشین گیمز میں سات پہلوان پاکستان کی نمائندگی کریں گے اور سات میڈلز ضرور ہوں گے، میڈلز کے رنگوں کے بارے میں یقینی طور پر کچھ نہیں کہہ سکتے لیکن اتنا ضرور ہے کہ ان سات میں سے تین سے چار گولڈ میڈلز ہوں گے۔
4,پاکستان,https://urdu.arynews.tv/munir-akram-says-pakistan-will-continue-to-play-its-positive-role-in-afghan-peace-efforts/,نیویارک: اقوام متحدہ میں پاکستانی مستقل مندوب منیراکرم نے کہا کہ افغانستان میں خانہ جنگی کا سب سے زیادہ نقصان پاکستان کو ہوا، پاکستان افغان امن کوششوں میں اپنا مثبت کردار ادا کرتا رہے گا۔تفصیلات کے مطابق اقوام متحدہ میں پاکستانی مستقل مندوب منیراکرم نے مباحثے سے خطاب کرتے ہوئے کہا کہ پاکستان اور افغانستان کے درمیان تاریخی، مذہبی اور ثقافتی روابط ہیں۔منیر اکرم نے کہا کہ افغانستان میں خانہ جنگی کا سب سے زیادہ نقصان پاکستان کو ہوا، پاکستان افغان امن کوششوں میں اپنا مثبت کردار ادا کرتا رہے گا۔پاکستانی سفیر نے کہا کہ افغانستان کے مسئلے کا حل مذاکراتی عمل میں ہے، امید ہے طالبان امریکا مذاکراتی عمل بھی جلد شروع ہوگا۔ انہوں نے کہا کہ ہماری مصالحتی کوششوں کی امریکا سمیت دنیا نے تعریف کی۔منیر اکرم نے مزید کہا کہ افغانستان میں امن کے لیے تمام علاقائی طاقتوں کو کردار ادا کرنا چاہیے، پاکستان افغانستان میں قیام امن کی تمام کوششوں کی حمایت جاری رکھے گا۔یاد رہے کہ امریکی صدر ڈونلڈ ٹرمپ نے گزشتہ ماہ 19 اکتوبر کو ایک ایسے وقت میں طالبان کے ساتھ مذاکرات معطل کرنے کا اعلان کیا تھا جب دونوں فریقین طویل عرصے تک مذاکرات کے بعد کئی نکات پر متفق ہوچکے تھے اور حتمی معاہدے کا عندیہ دیا جا چکا تھا۔
5,عالمی خبریں,https://urdu.arynews.tv/iranian-consulate-burns-down-in-iraq/,نجف: عراق میں جاری حکومت مخالف احتجاج کے دوران مظاہرین نے ایرانی قونصلیٹ کو آگ لگا دی۔تفصیلات کے مطابق عراق کے مختلف شہروں میں حکومت مخالف مظاہروں کا سلسلہ جاری ہے، مظاہرین نے شہر نجف میں قائم ایرانی قونصلیٹ کا آگ لگا دی، انتظامیہ نے جنوبی عراق میں کرفیو نافذ کردیا۔غیرملکی خبررساں ادارے کے مطابق مظاہرین نے ایران کے خلاف بھی سخت نعرے بازی کی، احتجاج کرنے والوں کا کہنا تھا کہ تہران حکومت عراقی پالیسی میں مداخلت کرتی ہے، مظاہرین ’ایران عراق سے نکلو‘ کے نعرے لگا رہے تھے۔قونصل خانے کی عمارت کو نذرآتش کرنے کے دوران خوش قسمتی سے سرکاری عملہ باہر آچکا تھا جس کے باعث کوئی جانی نقصان نہیں ہوا، ایرانی قونصل خانے پر یہ ایک ماہ میں دوسرا حملہ ہے۔ اس سے قبل کربلا میں ایرانی قونصل خانے پر تین ہفتے پہلے حملہ ہوا تھا۔خیال رہے کہ گزشتہ روز مظاہرین نے عراق کی سرکاری عمارت پر دھاوا بولا تاہم پولیس نے بروقت کارروائی کرتے ہوئے مظاہرین کی کوششیں ناکام بنا دیں، پولیس نے مظاہرین کو منتشر کرنے کے لیے آنسوگیس کی شیلنگ اور فائرنگ کی جس سے متعدد افراد زخمی ہوئے۔عراق میں حکومت مخالف مظاہرے جاری، سرکاری دفتر پر حملہواضح رہے کہ عراق کے مختلف شہروں میں کرپشن اور مہنگائی کے خلاف شہری سراپا احتجاج ہیں، گزشتہ دنوں جنوبی شہر بصریٰ اور نصیریہ میں پولیس اور مظاہرین کے درمیان جھڑپوں کے نتیجے میں 6 افراد ہلاک ہوئے تھے، جبکہ عراقی شہر ام قصر میں پولیس کی فائرنگ سے 9 مظاہرین جان کی بازی ہار گئے تھے۔
6,پاکستان,https://urdu.arynews.tv/pm-imran-khan-to-chair-ptis-parliamentary-party-meeting-today/,اسلام آباد: وزیراعظم عمران خان پاکستان تحریک انصاف کی پارلیمانی پارٹی کا اجلاس آج طلب کرلیا، جس میں ملک کی سیاسی، معاشی اور سیکیورٹی صورت حال پر تبادلہ خیال کیا جائے گا۔تفصیلات کے مطابق وزیراعظم عمران خان کی زیر صدارت پی ٹی آئی کی پارلیمانی پارٹی کا اجلاس آج شام 6 بجے پارلیمنٹ ہاؤس میں ہوگا۔ اجلاس میں ملک کی موجودہ سیاسی، معاشی اور سیکیورٹی صورت حال پر تبادلہ خیال کیا جائے گا۔پاکستان تحریک انصاف کے تمام اراکین اسمبلی کو اجلاس میں حاضری یقینی بنانے کی ہدایت کی گئی ہے۔ذرائع کے مطابق وفاقی کابینہ کی منظوری کے بعد سمری ایوان صدر ارسال کر دی گئی، صدر مملکت آرمی چیف کی ملازمت میں توسیع کی سمری کی منظوری دیں گے۔وزیراعظم عمران خان کی سربراہی میں گزشتہ روز ہنگامی اجلاس ہوا جس میں حکومتی وزراء، ماہرین قانون اور آرمی چیف جنرل قمر جاوید باجوہ بھی شریک ہوئے۔ اجلاس میں سپریم کورٹ میں ہونے والی سماعت پر مشاورت کی گئی اور سپریم کورٹ کے اٹھائے گئے سوالات پر غور کیا گیا تھا۔سپریم کورٹ نے آرمی چیف کی مدت ملازمت میں توسیع کا نوٹیفکیشن معطل کردیایاد رہے کہ دو روز قبل سپریم کورٹ آف پاکستان نے آرمی چیف جنرل قمر جاوید باجوہ کی مدت ملازمت میں توسیع کا نوٹیفکیشن معطل کر دیا تھا۔
7,پاکستان,https://urdu.arynews.tv/former-attorney-general-irfan-qadir-on-general-bajwa-extension/,اسلام آباد : سابق اٹارنی جنرل عرفان قادر کا کہنا ہے کہ عدالت چاہتی ہے معاملے پر غلطی کا ازالہ ہو،معاملے پر پورا کردار حکومت کا ہے، آرمی چیف کا نہیں ، حکومت کو مدت ملازمت میں توسیع پر ٹھوس وجوہات کا مؤقف اپنانا ہوگا۔تفصیلات کے مطابق سابق اٹارنی جنرل عرفان قادر نے آرمی چیف کی مدت ملازمت کیس سے متعلق کہا کہ عدالت چاہتی ہے معاملے پر غلطی کا ازالہ ہو، موجودہ اٹارنی جنرل نوٹس سے پہلے ہی تمام دستاویز لیکر گئے ، معاملے پر پورا کردار حکومت کا ہے، آرمی چیف کا نہیں۔عرفان قادر کا کہنا تھا کہ حکومت کو موقع دیاگیا ہے کہ یہ فیصلہ کس طرح سے ٹھیک ہے، حکومت کو عدالت میں بتانا ہے کہ مدت میں توسیع کی وجہ کیا ہے، میرا نہیں خیال معاملے پر سپریم کورٹ فیس سیونگ کرنےجارہاہے، حکومت نے مؤقف اپنایا کہ علاقائی سیکیورٹی پر توسیع کا فیصلہ کیاگیا، حکومت کو مدت ملازمت میں توسیع پر ٹھوس وجوہات کامؤقف اپنانا ہوگا۔سابق اٹارنی جنرل نے کہا ہر بات کا قانون میں لکھا ہونا ضروری نہیں ہے، مثال کے طورپرکسی سرکاری ملازم کو کھاناکھانا ہو تو شرائط قانون میں نہیں، سپریم کورٹ معاملے پر تاخیر نہیں کرے گی کیونکہ سپریم کورٹ بھی چاہتی ہے کہ معاملہ آج ہی حل ہوجائے۔ان کا مزید کہنا تھا کہ حکومت کو آج ہی اس معاملے پر سنجیدگی دکھانا ہوگی ، سپریم کورٹ نے دستاویز طلب کی ہیں ، کوئی روایت بن گئی ہےتوسپریم کورٹ  اس سےنہیں انحراف چاہتی ، اٹارنی جنرل کو عدالت میں ٹھوس مؤقف اپناناچاہیے، اٹارنی جنرل کا کام عدالت کی درست معاونت کرنا ہوتاہے۔دوسری جانب سابق وزیرقانون خالدرانجھا نے کہا کہ عدالت نے کہا ہم معاملےمیں مداخلت نہیں کرنا چاہتے عدالت چاہتی ہے کہ ہمیں مداخلت کیلئے مجبور نہ کیاجائے اور حکومت اپنا کام قانون کے مطابق کرے، اٹارنی جنرل وفاقی حکومت نہیں بلکہ پاکستان کےدفاع کیلئے ہوتاہے۔خیال رہے سپریم کورٹ میں آرمی چیف کی مدت ملازمت میں توسیع کیس کی سماعت جاری ہے، چیف جسٹس نے جنرل کیانی کی مدت ملازمت میں توسیع اور جنرل راحیل شریف کی ریٹائرمنٹ کے کاغذات منگوالئے اور کہا بتایاجائے راحیل شریف نے اپنا عہدہ کیسے چھوڑا؟
8,کھیل,https://urdu.arynews.tv/second-test-pakistan-and-australia-will-face-the-field-tomorrow/,ایڈلیڈ: آسٹریلیا کے خلاف پہلے ٹیسٹ میچ میں شکست کے بعد پاکستانی ٹیم دوسرے میچ میں کم بیک کرنے کے لیے پرعزم ہے، دونوں ٹیمیں کل سے میدان میں اتریں گی۔تفصیلات کے مطابق پاکستان اور آسٹریلیا کے درمیان دوسرا ٹیسٹ 29 نومبر (کل) سے کھیلا جائے گا، آسٹریلیا کو سیریز میں ایک صفر کی ناقابل شکست برتری حاصل ہے۔دوسرا ٹیسٹ میچ کھیلنے کے لیے پاکستانی ٹیسٹ ٹیم دو روز قبل برسبین سے ایڈلیڈ پہنچی، برسبین ٹیسٹ میں ناکامی کے بعد فائنل الیون میں دو تبدیلیوں کا امکان ہے، حارث سہیل کی جگہ امام الحق اور عمران خان سینیئر کی جگہ محمد عباس کو ٹیم میں شامل کیا جائے گا۔ ایڈلیڈ کے میدان میں پاکستان کبھی ٹیسٹ نہیں جیتا۔آسٹریلیا کے خلاف ٹیسٹ سیریز بھی پاکستان کے لیے بڑا چیلنج ثابت ہوا ہے، جبکہ مصباح کی کوچنگ میں مسلسل شکستوں کا سلسلہ جاری ہے، ان کے ہیڈکوچ اور چیف سلیکٹر بننے کے بعد بدقسمتی سے ٹیم ایک بھی میچ نہ جیت سکی، سری لنکا کے خلاف ہوم گراؤنڈ میں بھی پاکستان کو شکست کا مزا چکھنا پڑا تھا۔ٹیسٹ چیمپئن شپ کے پہلے میچ میں بھی پاکستان کو شرمناک شکست کا سامنا کرنا پڑا، آسٹریلیا نے پہلے ٹیسٹ میچ میں پاکستان کو اننگز اور 5 رنز سے ہرا دیا تھا، البتہ ٹیم کم بیک کرنے کے لیے پرعزم ہے، تاہم سیریز ہارنے کی صورت میں پی سی بی بڑے فیصلے کرسکتی ہے۔اگلا میچ ایڈلیڈ میں پنک بال سے ہوگا، پاکستان کو حکمت عملی بدلنی ہوگی ورنہ میچ کے ساتھ سیریز بھی ہاتھ سے جائے گی، ٹیم میں کیا تبدیلیاں ہوں گی اس سے متعلق کوئی حتمی فیصلہ سامنے نہیں آیا۔
9,پاکستان,https://urdu.arynews.tv/new-ig-punjab-shoaib-dastagir-takes-charge-of-the-post/,لاہور: نئے آئی جی پنجاب پولیس شعیب دستگیر نے عہدے کا چارج سنبھال لیا، شعیب دستگیر چارج سنبھالنے والے پانچویں آئی جی پنجاب پولیس ہیں۔تفصیلات کے مطابق پنجاب پولیس کے نئے سربراہ انسپکٹر جنرل (آئی جی) شعیب دستگر نے اپنے عہدے کا چارج سنبھال لیا، آئی جی پنجاب کو سی پی او دفترمیں پولیس کے چاق وچوبند دستے نے سلامی دی۔شعیب دستگیر اس سے پہلے ایم ڈی نیشنل پولیس فاؤنڈیشن تھے، وہ آئی جی آزاد کشمیر بھی رہ چکے ہیں اور یو این مشن میں بھی کام کا تجربہ رکھتے ہیں۔حکومت نے چیف سیکریٹری اور آئی جی پنجاب کو تبدیل کردیاشعیب دستگیر چارج سنبھالنے والے پانچویں آئی جی پنجاب پولیس ہیں۔ جنرل الیکشن 2018 کے وقت کلیم امام آئی جی پنجاب پولیس تھے جنہیں 10 ستمبر 2018 کو تبدیل کرکے محمد طاہر کو پنجاب پولیس کا نیا آئی جی تعینات کیا گیا۔محمد طاہر کو 14 اکتوبر 2018 کو تبدیل کردیا گیا جس کے بعد امجد جاوید سلیمی نے 15 اکتوبر کو پنجاب پولیس کے نئے سربراہ کا عہدہ سنبھالا۔ انہیں 16 اپریل 2019 کو عہدے سے ہٹا دیا گیا۔امجد جاوید سلیمی کی جگہ 17 اپریل 2019 کو کیپٹن ریٹائرڈ عارف نواز خان نئے آئی جی پنجاب تعینات ہوئے جنہیں دو روز قبل تبدیل کر دیا گیا۔
10,متفرق,https://urdu.arynews.tv/91st-birth-anniversary-of-bano-qudsia/,آج اردو کی مشہور ناول نویس، افسانہ نگار اور ڈرامہ نگار بانو قدسیہ کا 91 واں یوم پیدائش ہے۔ اردو ادب کی شاہکار تصنیف ’راجہ گدھ‘ اور دیگر بے شمار لازوال تصانیف کی خالق بانو قدسیہ 3 سال قبل خالق حقیقی سے جا ملی تھیں۔بانو قدسیہ 28 نومبر سنہ 1928 کو فیروز پور(بھارت) میں پیدا ہوئی تھیں۔ انہیں بچپن سے ہی کہانیاں لکھنے کا شوق تھا اور پانچویں جماعت سے انہوں نے باقاعدہ لکھنا شروع کردیا۔ بانو قدسیہ نے ایف اے اسلامیہ کالج لاہور جبکہ بی اے کنیئرڈ کالج لاہور سے کیا۔سنہ 1950 میں انہوں نے پنجاب یونیورسٹی سے ماسٹرز کیا اورمشہور افسانہ نگاراورڈرامہ نویس اشفاق احمد سے رشتہ ازدواج میں منسلک ہوگئیں۔ معروف مصنف ممتاز مفتی اپنی تصنیف ’الکھ نگری‘ میں ان کی شادی کا قصہ نہایت دلچسپ انداز میں بیان کرتے ہیں، جس کے مطابق اشفاق احمد کا پٹھان خاندان ایک غیر پٹھان لڑکی سے ان کی شادی پر آمادہ نہیں تھا، اور ان دونوں کا نکاح بانو قدسیہ کے گھر پر نہایت رازداری سے ہوا تھا۔شادی کے بعد بانو قدسیہ نے اپنے شوہر کے ہمراہ ادبی پرچہ داستان گو جاری کیا۔بانو قدسیہ کا شمار اردو کے اہم افسانہ نگاروں میں ہوتا ہے۔ ان کے افسانوی مجموعوں میں ناقابل ذکر، بازگشت، امر بیل، دست بستہ، سامان وجود ، توجہ کی طالب، آتش زیرپا اور کچھ اور نہیں کے نام شامل ہیں۔ انہوں نے کئی ناول بھی تحریر کیے۔ ان کا شہرہ آفاق ناول راجہ گدھ اپنے اسلوب کی وجہ سے اردو کے اہم ناولوں میں شمار ہوتا ہے۔ان کی دیگر تصانیف میں ایک دن، شہرلا زوال، پروا، موم کی گلیاں، چہار چمن، دوسرا دروازہ، ہجرتوں کے درمیاں اور ان کی خود نوشت راہ رواں کے نام سر فہرست ہیں۔بانو قدسیہ نے ٹیلی ویژن کے لیے بھی کئی یادگار ڈرامہ سیریلز اور ڈرامہ سیریز تحریر کیے جن کے متعدد مجموعے شائع ہوچکے ہیں۔ حکومت پاکستان نے آپ کو ستارہ امتیاز کا اعزاز عطا کیا ہے۔ممتاز مفتی اپنی ایک تحریر میں لکھتے ہیں، ’پہلی مرتبہ میں نے بانو کو اس وقت سنا جب قدسی کے بڑے بیٹے نوکی نے کہا، امی ایڈیٹر صاحب آپ سے ملنے آئے ہیں۔ قدسی ڈرائنگ روم میں چلی گئیں‘۔’پھر ڈرائنگ روم میں کوئی باتیں کر رہی تھی۔ افسانوں کی باتیں، کرداروں کی باتیں، مرکزی خیال، انداز بیان کی خصوصیات کی باتیں، ان باتوں میں فلسفہ، نفسیات اور جمالیات تھی‘۔’میں حیرت سے سن رہا تھا۔ اللہ اندر تو قدسی گئی تھی لیکن یہ باتیں کون کر رہی ہے۔ قدسی نے تو کبھی ایسی باتیں نہیں کیں وہ تو خالی جی ہاں، جی ہاں ہے اگر، مگر، چونکہ، چنانچہ، کون ہے کرتی تھی۔ تب مجھے پتہ چلا بانو کون ہے‘۔اپنے ناول راجہ گدھ میں بانو قدسیہ نے ایک کردار پروفیسر سہیل کی زبانی حرام اور حلال کے نظریے کو نہایت انوکھے انداز میں بیان کیا ہے۔ ’جس وقت حرام رزق جسم میں داخل ہوتا ہے وہ انسانی جینز کو متاثر کرتا ہے۔ رزق حرام سے ایک خاص قسم کی میوٹیشن ہوتی ہے جو خطرناک ادویات، شراب اور ریڈی ایشن سے بھی زیادہ مہلک ہے۔ رزق حرام سے جو جینز تغیر پذیر ہوتے ہیں وہ لولے، لنگڑے اور اندھے ہی نہیں ہوتے بلکہ نا امید بھی ہوتے ہیں نسل انسانی سے۔ یہ جب نسل در نسل ہم میں سفر کرتے ہیں تو ان جینز کے اندر ایسی ذہنی پراگندگی پیدا ہوتی ہے جس کو ہم پاگل پن کہتے ہیں۔ یقین کر لو رزق حرام سے ہی ہماری آنے والی نسلوں کو پاگل پن وراثت میں ملتا ہے اور جن قوموں میں من حیث القوم رزق حرام کھانے کا لپکا پڑ جاتا ہے وہ من حیث القوم دیوانی ہونے لگتی ہیں‘۔بانو قدسیہ سنہ 2017 میں 4 فروری کو علالت کے بعد لاہور کے نجی اسپتال میں انتقال کر گئیں جس کے بعد اردو ادب کا ایک تابندہ باب بند ہوگیا۔ انہیں ان کے محبوب شوہر اشفاق احمد کے پہلو میں سپرد خاک کیا گیا۔
11,پاکستان,https://urdu.arynews.tv/fia-arrests-two-human-traffickers-in-islamabad/,اسلام آباد: ایف آئی اے نے اسلام آباد ایئرپورٹ پر کارروائی کرتے ہوئے انسانی اسمگلنگ میں ملوث نیٹ ورک کے 2 ایجنٹ سمیت 6 افراد کو گرفتار کرلیا۔تفصیلات کے مطابق ایف آئی اے نے اسلام آباد ایئرپورٹ پر کارروائی کے دوران انسانی اسمگلنگ میں ملوث 2 ملزمان سمیت 6 افراد کو گرفتار کرلیا۔ ملزمان 4 افراد کو نجی ایئرلائنز سے کمبوڈیا براستہ قطر لے جا رہے تھے۔ایف آئی اے حکام کے مطابق ملزمان نے حریم ٹریول کے نام سے جعلی دستاویزات بنا رکھی تھیں، ملزمان نے سرفراز، ذیشان، نعمان اور حامد کو اپنا ملازم ظاہر کیا تھا۔ایف آئی اے حکام نے بتایا کہ ملزمان نے کمبوڈیا جانے کے لیے فی کس 4 لاکھ 20 ہزار روپے وصول کر رکھے تھے، ملزمان نے کمبوڈیا کے ویزے جعلی دستاویزات پر ویتنام سے حاصل کیے تھے۔ ملزم طلحہ شہزاد کا ایک بھائی کمبوڈیا میں انسانی اسمگلنگ میں شامل ہے۔یاد رہے کہ گزشتہ ماہ فیصل آباد میں ایف آئی اے نے بڑی کارروائی کرتے ہوئے گجرات اور منڈی بہاؤالدین سے غیرقانونی طریقے سے ترکی اور یونان جانے والے 45 شہری گرفتار کرلیے تھے اس کے علاوہ 9 انسانی اسمگلرز اور پراپرٹی ایجنٹس کو گرفتار کرکے ان کے خلاف بھی مقدمات درج کیے گئے تھے۔
12,عالمی خبریں,https://urdu.arynews.tv/1-in-2-indians-paid-a-bribe-at-least-once-in-the-past-year-survey-finds/,نئی دہلی: بھارت میں بدعنوانی سے متعلق جاری ہونے والی ایک تازہ رپورٹ میں کہا گیا ہے کہ بدعنوانی اور کرپشن کے خلاف تمام تر اقدامات کے باوجود رشوت لینے اور دینے کا عمل جاری ہے۔تفصیلات کے مطابق بھارت کرپشن سروے 2019 میں حصہ لینے والے آدھے سے زیادہ لوگوں کا کہنا تھا کہ انہوں نے اپنے کام کروانے کے لیے رشوت دی ہیں۔ سروے کرنے والے ادارے ٹرانسپیرنسی انٹرنیشنل انڈیا کا کہنا تھا کہ اگرچہ رشوت کے واقعات میں گذشتہ سال کے مقابلے میں دس فیصد کی کمی آئی ہے، لیکن پھر بھی بدعنوانی کے معاملے میں دنیا کے 180 ممالک میں اںڈیا 78 ویں نمبر پر ہے۔سروے کے مطابق 35 فیصد لوگوں نے کہا کہ انہوں نے اپنا کام کروانے کے لیے نقدی کی شکل میں رشوت دی جبکہ 16 فیصد لوگوں کا کہنا تھا کہ انھوں نے ہمیشہ بغیر رشوت دیے اپنا کام کروایا ہے۔ ٹرانسپیرنسی انٹرنیشنل انڈیا نے تقریباً 20 ریاستوں کے 248 اضلاع میں سروے کیا جہاں ایک لاکھ 90 ہزار لوگوں نے ان کے سروے کا جواب دیا۔ان کی بنیاد پر ادارے کا کہنا تھا کہ گذشتہ 12 مہینوں میں 51 فیصد لوگوں نے رشوت دی ہے۔ ان کے مطابق دہلی، ہریانہ، گجرات، مغربی بنگال، کیرالہ، گوا اور اڑیسہ کے لوگوں نے بدعنوانی کے واقعات میں کمی کا اظہار کیا ہے جبکہ راجستھان، اترپردیش، بہار، تیلنگانہ، کرناٹک، تمل ناڈو، جھارکھنڈ اور پنجاب جیسی ریاستوں میں بدعنوانی کے زیادہ واقعات نظر آئے۔سروے میں کہا گیا کہ سرکاری دفاتر میں رشوت کا اب تک بول بالا ہے حالانکہ وہاں سی سی ٹی وی کیمرے لگ گئے ہیں اور زیادہ تر کام کمپیوٹر پر ہونے لگے ہیں۔سب سے زیادہ رشوت جائیداد کے رجسٹریشن اور زمین کے معاملے میں دی جاتی ہے کیونکہ 26 فیصد لوگوں نے یہی بات کہی ہے جبکہ 12 فیصد لوگوں کا خیال اس کے برعکس ہے۔
13,پاکستان,https://urdu.arynews.tv/governor-sindh-on-economy/,کراچی: گورنر سندھ عمران اسماعیل نے 16 ممالک کے دفاعی اتاشیوں سے ملاقات کے دوران کہا کہ موجودہ حکومت کے دور میں معیشت کے ہر شعبے میں ترقی ہو رہی ہے۔تفصیلات کے مطابق گورنر سندھ عمران اسماعیل سے 16 ممالک کے دفاعی اتاشیوں اور سفارتی عملے کے وفد کی ملاقات ہوئی۔ملاقات میں گورنر سندھ عمران اسماعیل کا کہنا تھا کہ کامیاب سفارت کاری سے مشترکہ مفادات کا تحفظ یقینی بنانے میں مدد ملتی ہے، پاکستان خطے سمیت دیگر ممالک سے اقتصادی تعاون بڑھانے کا خواہش مند ہے۔گورنر نے کہا کہ سفارتی وفود کے تبادلوں سے سرمایہ کاری میں اضافہ کیا جاسکتا ہے، موجودہ حکومت کے دور میں معیشت کے ہر شعبے میں ترقی ہو رہی ہے۔انہوں نے مزید کہا کہ سی پیک سے پاکستان میں ترقی و خوشحالی کے نئے دور کا آغاز ہو رہا ہے۔اس سے قبل ایک موقع پر گورنر سندھ کا کہنا تھا کہ پاکستانی معیشت کی بہتری کا دعویٰ ورلڈ بینک اور مالیاتی ادارے کر رہے ہیں۔ ورلڈ بینک نے 2028 کی سرفہرست معیشتوں میں پاکستان کو شمار کیا ہے۔انہوں نے کہا تھا کہ ملک میں 8 سال میں اتنی غیر ملکی سرمایہ کاری نہیں ہوئی جتنی اب ہو رہی ہے، پاکستانی کی رینکنگ کاروباری آسانی میں بہتر ہوئی ہے۔
14,پاکستان,https://urdu.arynews.tv/116th-day-of-curfew-in-iok/,سری نگر: جنت نظیر وادی مقبوضہ کشمیر میں کرفیو اور لاک ڈاؤن 116ویں روز میں داخل ہوگیا ہے، وادی میں زندگی مسلسل مفلوج ہے، دکانیں، کاروبار، تعلیمی مراکز بند ہیں اور لوگ گھروں میں محصور ہو کر رہ گئے ہیں۔تفصیلات کے مطابق مقبوضہ وادی کرفیو اور لاک ڈاؤن کا 116واں روز ہے، وادی بھر میں تمام مواصلاتی رابطے، انٹرنیٹ سروس اور دیگر طبی سہولیات معطل ہیں۔قابض بھارتی فوج نے کشمیریوں کی زندگی اجیرن بنا دی ہے، حالات تاحال کشیدہ ہیں اور وادی کا دنیا سے تعلق تاحال منقطع ہے، خوارک اور ادویات کی قلت بھی برقرار ہے۔کشمیر میڈیا سروس کے مطابق کشمیری رہنماؤں، نوجوانوں سمیت بچے بھی جیلوں میں قید ہیں، 3 ماہ سے کشمیریوں کو نماز جمعہ مساجد میں ادا کرنے نہیں دی جا رہی۔سابق بھارتی وائس ایئرمارشل کا مقبوضہ کشمیرمیں مظالم کا اعترافیاد رہے کہ 3 روز قبل بھارتی ایئر فورس کے سابق ایئر مارشل کپل کاک کا کہنا تھا کہ مقبوضہ کشمیر یخ بستہ جیل ہے، 80 لاکھ کشمیری یخ بستہ قید میں ہیں، صورت حال نارمل کیسے کہہ سکتے ہیں۔سابق بھارتی وائس ایئر مارشل کپل کاک نے مقبوضہ کشمیر میں مظالم کا اعتراف کرتے ہوئے کہا تھا کہ اعلانات کے بجائے کشمیریوں کا درد سمجھنے کی ضرورت ہے۔
15,پاکستان,https://urdu.arynews.tv/department-of-educations-decision-to-bring-transparency-in-teachers-recruitment/,پشاور: خیبرپختونخوا کے محکمہ تعلیم نے اساتذہ کی بھرتیوں میں شفافیت لانے کا فیصلہ کرلیا، جلد پالیسی متعارف کرائی جائے گی۔تفصیلات کے مطابق سرکاری تعلیمی اداروں میں اب وہ اساتذہ بھرتی کیے جائیں گے جو میرٹ پر پورے اترتے ہوں، خیبرپختونخواہ کے محکمہ تعلیم نے اہم فیصلہ کرلیا، محکمہ تعلیم نے ای ریکروٹمنٹ پالیسی متعارف کرانے پر بھی کام شروع کردیا۔مشیر تعلیم کے پی ضیااللہ بنگش کا کہنا ہے کہ کے پی آئی ٹی بورڈ کے تعاون سے پالیسی پر کام جاری ہے، پالیسی کے تحت امیدوار سے کمپیوٹر بیسڈٹیسٹ لیا جائے گا، ہر امیدوار کا ٹیسٹ دوسرے امیدوار سے الگ ہوگا۔پالیسی متعارف ہونے کے بعد ایک دن میں کئی ٹیسٹ کا انعقاد ممکن ہوگا۔مشیر نے بتایا کہ ای ریکرومنٹ پالیسی میں امیدوار آن لائن اپلائی کرسکیں گے، ای ریکرومنٹ پالیسی میں تعلیمی بورڈز کو آن بورڈ لیں گے، پالیسی سے ٹیسٹنگ مافیا اور سسٹم خراب کرنے والوں سے چھٹکارا ملے گا، اگلے ہفتے تک پالیسی وضع ہوجائے گی۔خیال رہے کہ ملک میں سرکاری اسکولوں اور کالجز میں گھوسٹ اساتذہ بھی پائے جاتے ہیں۔
16,عالمی خبریں,https://urdu.arynews.tv/women-easy-targets-in-held-kashmir-says-hrw/,واشنگٹن  : انسانی حقوق کی تنظیم ہیومن رائٹس واچ کا کہنا ہے کہ بھارتی فوج مقبوضہ کشمیر میں عصمت دری کو جنگی حربے کے طور پر استعمال کررہی ہے ، کشمیری خواتین کی عصمت دری کرنیوالے بھارتی فوجیوں کو سزا نہیں دی جاتی، انھیں ہر قسم کے مقدمے سے استثنی ہے۔تفصیلات کے مطابق انسانی حقوق کی تنظیم ہیومن رائٹس واچ نے مقبوضہ کشمیر کی صورتحال کے حوالے سے کہا کہ بھارتی فوج مقبوضہ کشمیر میں عصمت دری کو جنگی حربے کے طور پر استعمال کررہی ہے، مقبوضہ وادی میں آزادی کی جدوجہد کو دبانے کے لئے بھارتی فورسز خواتین کو نشانہ بناتی ہیں۔ہیومن رائٹس واچ کا کہنا تھا کہ کشمیری خواتین کی عصمت دری کرنے والے بھارتی فوجی اہلکاروں کو سزا نہیں دی جاتی، اقوام متحدہ کی رپورٹ کے مطابق آرمڈ فورسزاسپشل ایکٹ کے تحت بھارتی فوج کو غیر معمولی اختیارات دئیے گئے ہیں، کالے قانون کے تحت بھارتی فوجیوں کو ہر قسم کے مقدمے سے استثنیٰ حاصل ہے۔یاد رہے آسٹریلین صحافی نے بھارتی مظالم سے پردہ اٹھاتے ہوئے بتایا تھا کہ وادی میں ہونے والی قتل و غارت گری، تشدد اور جبری گمشدگیوں کے ساتھ اب بھارتی فوجی خواتین کی عصمت دری بھی کررہے ہیں۔خیال رہے بھارتی ٹی وی شو میں بحث کے دوران انتہا پسند سوچ رکھنے والے بھارتی فوج کے سابق جنرل ایس پی سنہا نے کھلے عام کشمیری خواتین سےدرندگی کی حمایت کی تھی۔واضح رہے بھارت نے مقبوضہ کشمیر پر فوجی طاقت کے ذریعے اپنا تسلط قائم کیا ہوا تھا اور رواں ماہ پانچ اگست کو وہاں کی خصوصی حیثیت ختم کرتے ہوئے وادی کو بھارت کا ہی حصہ بنا ڈالا جس پر عالمی دنیا نے بھی شدید احتجاج کیا۔مقبوضہ کشمیر میں پانچ اگست کے بعد سے مسلسل کرفیو اور لاک ڈاؤن ہے جس کے باعث اشیائے خردونوش اور ادویات کی قلت پیدا ہوگئی، جبکہ وادی میں ٹیلی فون، انٹرنیٹ اور ٹی وی ، ریڈیو سروسز بھی بند ہیں ، صحافیوں کے داخلے پر بھی بھارتی حکومت نے پابندی عائد کی ہوئی ہے۔
17,پاکستان,https://urdu.arynews.tv/aps-survivor-ahmed-nawaz-awarded-global-legacy-award-2019/,لندن : سانحہ اے پی ایس میں دہشت گردوں اور موت کو شکست دینے والے طالب علم احمد نواز نے ایک بار پھر پاکستانی قوم کا سرفخر سے بلند کر دیا، احمد نواز نے 2019 کا لیگیسی ایوارڈ اپنے نام کرلیا۔تفصیلات کے مطابق لندن میں سانحہ اے پی ایس کے زخمی طالب علم احمد نواز نے 2019کا لیگیسی ایوارڈ حاصل کرلیا ہے، احمد نواز کو کینزنگٹن پیلیس میں مدعوکیا گیا، جہاں انہوں نے شہزادہ ولیم سےبھی ملاقات کی۔یاد رہے رواں سال جولائی میں سانحہ اے پی ایس میں دہشت گردوں اور موت کو شکست دینے والے طالب علم احمد نواز کو لندن میں ڈیانا ایوارڈ سےنوازا گیا تھا، احمد نواز کو نوجوانوں کی تعلیم کے حوالے سے ان کی خدمات پر یہ ایوارڈ دیا گیا۔اس سے قبل برطانوی وزیراعظم کی جانب سے احمد نواز کے لئے پوائنٹ آف لائٹ ایوارڈ کا اعلان کیا تھا ، برطانوی وزیراعظم کی جانب سے جاری کردہ خط میں انتہاپسندی کے خلاف احمد نواز کی خدمات کا اعتراف کرتے ہوئے کہا تھا اس مہم میں احمدنواز نےگرانقدرکام کیا۔علاوہ ازیں احمد نواز کو برطانیہ اور یورپ کا ینگ پرسن آف دی ایئر، ایشیا انسپائریشن ایوارڈ اور درجنوں دیگر ایوارڈز سے نوازا جا چکا ہے۔واضح رہے 16 دسمبر 2014 کو پشاور آرمی پبلک اسکول میں خون کی ہولی کھیلی گئی تھی، دہشت گردوں نے علم کے پروانوں کے بے گناہ لہو سے وحشت و بربریت کی نئی تاریخ رقم کی تھی اور دردناک سانحے اور دہشت گردی کے سفاک حملے میں 147 افراد شہید ہوگئے تھے، جس میں 132 بچے بھی شامل تھے۔سانحہ اے پی ایس پشاور میں زخمی ہونے والے طالب علم احمد نواز کو حکومت نے سرکاری خرچ پر 2015 میں علاج کے لیے برطانیہ بھیجا تھا، جہاں اُن کا علاج کوئین الزبتھ اسپتال میں ہوا، برطانوی ڈاکٹرز نے احمد نواز کا علاج کیا جس کے بعد وہ صحت مند زندگی کی طرف لوٹے اور پھر لندن میں ہی تعلیم کا آغاز کیا۔
18,پاکستان,https://urdu.arynews.tv/pecial-court-hears-musharraf-high-treason-case/,اسلام آباد : خصوصی عدالت نے آئین شکنی کیس میں پرویزمشرف کو 5 دسمبرتک بیان ریکارڈ کرانے کاحکم دےدیا اور کہا5 دسمبرسےروزانہ کی بنیاد پر سماعت ہوگی، کوئی التوا نہیں دیا جائے گا۔ تفصیلات کے مطابق خصوصی عدالت میں جسٹس وقار احمد سیٹھ کی سربراہی میں تین رکنی بینچ نے پرویز مشرف سنگین غداری کیس پر سماعت کی۔جسٹس سیدوقار سیٹھ نے کہا ہائی کورٹ کے اختیار سماعت پر کوئی تبصرہ نہیں کرنا چاہتے، ہم سلمان صفدر کو پیش ہونے کی اجازت دینے کے پابند نہیں، سلمان صفدر کے حوالے سے ہمارے پاس سپریم کورٹ کا حکم موجود ہے، سلمان صفدرآپ چاہیں تو ہمارے مقرر کردہ وکیل کی معاونت کرسکتے ہیں۔ایڈووکیٹ سلمان صفدرکو پیشی کی اجازت دینے کی بجائے سختی سےخاموش رہنے کی ہدایت کی ، ایڈووکیٹ شبررضا نے کہا میرامقدمہ خارج کیے جانے کی میری درخواست سماعت کی جائے، جس پر عدالت نے کہا مقدمہ خارج کرنےکیےجانےکی پہلی درخواست پرآرڈر ہوچکا ہے ، دوسری درخواست پرنیا بیان حلفی یا دلائل پیش کرنے کی اجازت نہیں۔عدالت کا کہنا تھا کہ ہائی کورٹ کےحکم کےمطابق وزارت داخلہ 5دسمبر تک ٹیم مقرر کردے، وزارت خارجہ چاہے50رکنی ٹیم مقرر کرےلیکن ہم سنیں گے ،صرف ایک کو، عدالت نے شبررضاکو ہدایت کی آپ 5تاریخ سےپہلےاپنےتحریری دلائل جمع کرائیں۔جسٹس شیخ وقار نے کہا ہائی کورٹ کے حکم میں آرٹیکل10کاتذکرہ ہے،اس پر مکمل عمل کرچکے ہیں، ملزم کو متعدد بار اپنا موقف پیش کرنے کا موقع دیا گیا، آج بھی ملزم عمارت کے کسی کونے میں موجود ہیں توآجائے ہم سن لیں گے۔پرویز مشرف آئین شکنی کیس کی خصوصی عدالت نے کہا 5دسمبر کے بعد التوا نہیں دیں گے ، روزانہ کی بنیاد پر سماعت ہوگی ، پراسیکیویشن ٹیم پوری تیاری کے ساتھ پیش ہو جبکہ سرکاری وکیل کو 5 دسمبر کو دلائل مکمل کرنے کی ہدایت کرتے ہوئے کہا پرویز مشرف 5دسمبر سے قبل کسی بھی دن اپنابیان ریکارڈ کراسکتے ہیں۔تحریری جواب جمع نہ کرانے پر عدالت نے اظہار برہمی کیا تو سرکاری وکیل نے کہا ہم نےبریت کی درخواست دائرکررکھی ہے، جس پر جسٹس وقاراحمدسیٹھ کا کہنا تھا کہ آپ نے ہمارے احکامات نہیں پڑھے، ہم ہائی کورٹ کے فیصلے پر کوئی تبصرہ نہیں کریں گے۔اسلام آباد:وزارت داخلہ کا نمائندہ عدالت میں پیش ہوا تو عدالت نے کہا ہائیکورٹ نےآپ کو5دسمبرتک پراسیکیوشن تعینات کرنےکاحکم دیا، پرویز مشرف آئندہ سماعت سےقبل جب چاہیں آکربیان ریکارڈ کراسکتےہیں، آئندہ سماعت تک بیان ریکارڈ کرانے کا موقع دےرہےہیں، آئندہ سماعت کے بعدکوئی درخواست نہیں لیں گے۔جسٹس شاہد کریم نے کہا ہم ہائی کورٹ کے فیصلے پر عملدرآمد کے پابندنہیں،ہم صرف سپریم کورٹ کے احکامات کےپابندہیں ، بعد ازاں پرویز مشرف سنگین غداری کیس پر سماعت 5 دسمبر تک ملتوی کردی۔گذشتہ روز اسلام آباد ہائی کورٹ نے آئین شکنی کیس میں وزارت داخلہ کی درخواست منظور کرلی تھی اور خصوصی عدالت کو آئین شکنی کیس کا فیصلہ سنانے سے روک دیا تھا ، ہائی کورٹ نے حکم دیا تھا کہ خصوصی عدالت کچھ دیر کیلئے پرویز مشرف کامؤقف سن لے اور پھر فیصلہ دے۔بعد ازاں اسلام آباد ہائی کورٹ نے آئین شکنی کیس کا فیصلہ روکنے کا 2 صفحات پر مشتمل حکم نامہ جاری کردیا، جس میں حکم دیا گیا ہے کہ خصوصی عدالت پرویزمشرف کی بریت کی درخواست کاقانون کےمطابق فیصلہ کرے، حکمنامہ میں عدالت عالیہ نے وفاقی حکومت کو 5 دسمبر تک غداری کیس کا نیا پراسیکیوٹر تعینات کرنے کا حکم دیا تھا۔واضح رہے 19 نومبر کو خصوصی عدالت نے سابق صدر پرویز مشرف کے خلاف آئین شکنی کیس کا فیصلہ محفوظ کیا تھا، جو 28 نومبر کو سنایا جائے گا، فیصلہ یک طرفہ سماعت کے نتیجے میں سنایا جائے گا۔
19,تجارت,https://urdu.arynews.tv/pakistan-stock-exchange-report-28-nov-2019/,کراچی: پاکستان اسٹاک ایکسچینج میں آج تیزی کا رجحان دیکھا گیا، 100 انڈیکس 38 ہزار پوائنٹس سے تجاوز کرگیا۔تفصیلات کے مطابق جمعرات کے روز اسٹاک مارکیٹ میں تیزی کا رجحان دیکھا گیا، 100 انڈیکس میں 620 پوائنٹس کا اضافہ ہوا جس کے بعد انڈیکس 38 ہزار 742 پوائنٹس پر ٹریڈ کر رہا ہے۔رواں ہفتے دو دن قبل اسٹاک مارکیٹ میں مندی کا رجحان دیکھا گیا تھا۔ منگل کے روز انڈیکس میں 38 ہزار پوائنٹس کی نفسیاتی حد برقرار نہ رہ سکی۔دن کے اختتام تک 100 انڈیکس میں 374 پوائنٹس کی کمی ریکارڈ کی گئی جس کے بعد انڈیکس 37 ہزار 839 پوائنٹس پر بند ہوا تھا۔منگل کے روز 48 کروڑ 80 لاکھ حصص کا کاروبار ہوا تھا، حصص کی مالیت 11 کروڑ 80 لاکھ ڈالر رہی۔ منگل کو ہونے والا کاروباری حجم 30 ماہ کی بلند ترین سطح کا حجم تھا۔
20,کھیل,https://urdu.arynews.tv/national-team-camps-in-adelaide-practice-continued-for-the-second-day/,ایڈلیڈ: آسٹریلیا کے خلاف دوسرا اور آخری ٹیسٹ میچ اپنے نام کرنے کے لیے قومی ٹیم کی پریکٹس دوسرے روز بھی جاری ہے۔تفصیلات کے مطابق قومی ٹیم غلطیوں کو نہ دہرا کر سیریز میں واپسی کا عزم لیے دوسرے روز بھی ایڈلیڈ میں پریکٹس کررہی ہے، ایڈلیڈ میں اسپنرز کو مدد ملےگی، یاسرشاہ کا کردار اہم ہوگا، شائقین کرکٹ نے ٹیم سے امیدیں باندھ لیں۔پاکستان اور آسٹریلیا کے درمیان دوسرا ٹیسٹ 29 نومبر (کل) سے کھیلا جائے گا، آسٹریلیا کو سیریز میں ایک صفر کی ناقابل شکست برتری حاصل ہے۔ دوسرا ٹیسٹ میچ کھیلنے کے لیے پاکستانی ٹیسٹ ٹیم دو روز قبل برسبین سے ایڈلیڈ پہنچی۔برسبین ٹیسٹ میں ناکامی کے بعد فائنل الیون میں دو تبدیلیوں کا امکان ہے، حارث سہیل کی جگہ امام الحق اور عمران خان سینیئر کی جگہ محمد عباس کو ٹیم میں شامل کیا جائے گا۔ ایڈلیڈ کے میدان میں پاکستان کبھی ٹیسٹ نہیں جیتا۔دوسرا ٹیسٹ: پاکستان اور آسٹریلیا کل سے مدمقابل ہوں گےدوسری جانب سابق آسٹریلوی کپتان اور مایہ ناز بلے باز اسٹیون اسمتھ نے پاکستان کے خلاف پہلے ٹیسٹ میچ میں یاسر شاہ کے ہاتھوں آؤٹ ہونے کے بعد نئی حکمت عملی تیار کرلی ہے۔خیال رے کہ اسٹیون اسمتھ پہلے ٹیسٹ میچ میں صرف 4رنز بنانے کے بعد یاسر شاہ کو وکٹ دے بیٹھے تھے اور یاسر نے انہیں آؤٹ کرنے کے بعد انگلیوں سے 7 اشارہ کیا تھا۔ یاسر کا یہ اشارہ کرنے کا مقصد یہ ظاہر کرنا تھا کہ وہ اب تک ٹیسٹ میچوں میں اسمتھ کو 7مرتبہ نشانہ بنا چکے ہیں۔
21,پاکستان,https://urdu.arynews.tv/those-who-perform-will-stay-ig-punjab/,لاہور: آئی جی پنجاب پولیس شعیب دستگیر نے کہا کہ جوکام کرے گا وہ محکمے میں رہے گا، ضرورت ہے پولیس احتساب کے موجودہ نظام کو بہتر بنائے۔تفصیلات کے مطابق آئی جی پنجاب پولیس شعیب دستگیر کا کہنا ہے کہ لاہور میں بڑھتے ہوئے کرائم پر کنٹرول کیا جائے گا، کرائم بڑھا ہے تو اسے ٹھیک کریں گے اور بہتری لائیں گے۔انہوں نے کہا کہ جو قانون کی کتاب تسلیم نہیں کرتا اسے ہمارے ساتھ رہنے کا حق نہیں ہے، وردی کے زور پر سب کچھ کرنے والوں کا احتساب ہونا ضروری ہے، ضرورت ہے پولیس احتساب کے موجودہ نظام کو بہتر بنائے۔آئی جی پنجاب پولیس شعیب دستگیر نے کہا کہ جوکام کرے گا وہ محکمے میں رہے گا، ضرورت ہے پولیس احتساب کے موجودہ نظام کو بہتر بنائے۔نئے آئی جی پنجاب شعیب دستگیر نے عہدے کا چارج سنبھال لیاخیال رہے کہ آج صبح پنجاب پولیس کے نئے سربراہ انسپکٹر جنرل (آئی جی) شعیب دستگر نے اپنے عہدے کا چارج سنبھالا، آئی جی پنجاب کو سی پی او دفترمیں پولیس کے چاق وچوبند دستے نے سلامی دی۔واضح رہے کہ گزشتہ دنوں وزیراعظم عمران خان اور تحریک انصاف کی کور کمیٹی نے پنجاب میں انتظامی معاملات پر عدم اطمینان کا اظہار کرتے ہوئے اہم عہدوں اور بیورو کریسی میں اکھاڑ پچھاڑ کا عندیہ دیا تھا۔
22,کھیل,https://urdu.arynews.tv/there-are-several-changes-to-the-team-the-announcement-will-be-made-tomorrow-azhar-ali/,ایڈلیڈ: قومی ٹیسٹ ٹیم کے کپتان اظہر علی کا کہنا ہے کہ اگر ہمیں آسٹریلیا کے خلاف آخری میچ جیتنا ہے تو تاریخ بدلنی ہوگی، ایڈلیڈ میں بولنگ کے ساتھ بیٹنگ کے لیے پچ اچھی ہے۔تفصیلات کے مطابق میڈیا سے گفتگو کرتے ہوئے کپتان اظہر علی کا کہنا تھا کہ ٹیم میں کئی تبدیلیاں کی گئی ہیں جس کا اعلان کل کریں گے، ہمیں میچ جیتنے کے لیے وکٹیں لینی پڑیں گی، آسٹریلیا میں بولنگ کے ساتھ بیٹنگ کے لیے پچ اچھی ہوتی ہے۔انہوں نے کہا کہ آپ کو اپنے پلان صحیح طرح استعمال کرنے ہوتے ہیں، دوسرے ٹیسٹ میں تیسرے نمبر پر بیٹنگ کروں گا، ڈیوڈوارنر ورلڈ کلاس پلیئر ہیں، ہم نے ڈیوڈوارنر کے خلاف صحیح جگہ بولنگ نہیں کی۔ان کا کہنا تھا کہ ٹیم نے گزشتہ میچ میں اچھی اسپرٹ دکھائی، تیسرے اور چوتھے دن لڑکوں نے گراؤنڈ میں اچھی فائٹ کی، ڈریسنگ روم میں مثبت ماحول ہے، کوشش کریں گے میچ جیتیں، ڈے نائٹ ٹیسٹ میچ بال کے ساتھ کنڈیشنز بھی مختلف ہوتی ہے۔قومی ٹیم کے ایڈلیڈ میں ڈیرے، دوسرے روز بھی پریکٹس جاریاظہرعلی نے مزید کہا کہ پہلے بھی آسٹریلیا میں نائٹ سیشن میں اچھا کھیلا ہے۔پاکستان اور آسٹریلیا کے درمیان دوسرا ٹیسٹ 29 نومبر (کل) سے کھیلا جائے گا، آسٹریلیا کو سیریز میں ایک صفر کی ناقابل شکست برتری حاصل ہے۔ دوسرا ٹیسٹ میچ کھیلنے کے لیے پاکستانی ٹیسٹ ٹیم دو روز قبل برسبین سے ایڈلیڈ پہنچی۔برسبین ٹیسٹ میں ناکامی کے بعد فائنل الیون میں دو تبدیلیوں کا امکان ہے، حارث سہیل کی جگہ امام الحق اور عمران خان سینیئر کی جگہ محمد عباس کو ٹیم میں شامل کیا جائے گا۔ ایڈلیڈ کے میدان میں پاکستان کبھی ٹیسٹ نہیں جیتا۔
23,پاکستان,https://urdu.arynews.tv/hamzas-judicial-remand-extended-for-14-days/,لاہور: احتساب عدالت نے آمدن سے زائد اثاثہ جات، منی لانڈرنگ  اور  رمضان شوگر ملز کیس میں حمزہ شہباز کے جوڈیشل ریمانڈ میں 14 دن کی توسیع کر دی۔تفصیلات کے مطابق احتساب عدالت میں شہباز شریف اور حمزہ شہباز کے خلاف کیسز کی سماعت ہوئی۔ جیل حکام نے جوڈیشل ریمانڈ ختم ہونے پر حمزہ شہباز کو عدالت کے روبرو پیش کیا۔احتساب عدالت نے رمضان شوگر ملز کے کیس میں حمزہ شہباز کو ریفرنس کی کاپیاں فراہم کردیں جبکہ نیب پراسکیوٹر کو منی لانڈرنگ کیس کا ریفرنس جلد دائر کرنے کی ہدایت کر دی۔شہباز شریف کے وکلا نے آشیانہ اقبال اور رمضان شوگر ملز کیس میں ان کی مستقل حاضری معافی کی درخواست جمع کرائی جس میں موقف اختیار کیا کہ شہباز شریف اپنے اور بھائی کے علاج کے سلسلے میں بیرون ملک ہونے کے باعث پیش نہیں ہوسکتے۔وکیل نے بتایا کہ شہباز شریف کی درخواست پاکستانی سفارت خانے سے تصدیق شدہ ہے، عدالت نے مستقل حاضری معافی کی درخواست پر نیب کونوٹس جاری کرتے ہوئے جواب طلب کرلیا۔حمزہ شہباز شریف پیشی کے موقع پر پولیس اہلکاروں کے ساتھ ساتھ چلنے پر برہم بھی ہوئے اور غصے میں اہلکاروں کو رکنے کا کہا جبکہ پولیس اہلکار حمزہ شہباز کی جھاڑ سن کر خاموشی سے پیچھے کھڑے رہ گئے۔ احتساب عدالت میں حمزہ شہباز کی پیشی کے موقع پر سیکیورٹی کے سخت انتظامات کیے گئے تھے۔
24,تجارت,https://urdu.arynews.tv/shabbar-zaidi-tweet-28-nov-2019/,اسلام آباد: فیڈرل بورڈ آف ریونیو (ایف بی آر) کے چیئرمین شبر زیدی کا کہنا ہے کہ کاروباری آسانی مزید بہتر بنانے کے لیے کسٹمز رولنگز ایف بی آر کی ویب سائٹ پر باآسانی دستیاب ہوں گی۔تفصیلات کے مطابق فیڈرل بورڈ آف ریونیو (ایف بی آر) کے چیئرمین شبر زیدی نے سماجی رابطے کی ویب سائٹ ٹویٹر پر اپنے ٹویٹ میں کہا کہ کسٹمز رولنگز ایف بی آر کی ویب سائٹ پر با آسانی دستیاب ہوں گی۔شبر زیدی کا کہنا تھا کہ اقدام شفافیت اور کاروباری آسانی مزید بہتر بنانے کے لیے ہے۔ کاروباری افراد انڈر ویلیو ایشن کے کیسز کی نشاندہی کرنے میں مدد کریں۔In order to further promote transparency and ease in doing business it has been decided that ‘custom rulings’ in force for import valuation will be easily accessible on FBR website. Businesses are suggested to assist in identifying cases of under valuation etc.انہوں نے کہا تھا کہ ایف بی آر کے پاس ٹیکنالوجی اور آٹو میشن کے علاوہ کوئی راستہ نہیں، ٹیکس گزاروں اور محکمے کے درمیان رابطہ کم کرنا ضروری ہے۔شبر زیدی نے بتایا تھا کہ ایف بی آر کو فیس لیس بنانے پر کام کر رہے ہیں، ٹیکس ادائیگی کے سسٹم کو خود کار بنانے کے لیے اقدامات کیے جارہے ہیں۔ ماضی میں ادارے کے پاس کوئی ڈیٹا بینک نہیں تھا البتہ اب سسٹم بنایا جارہا ہے جس میں ٹیکس گزاروں کی ظاہر نہ کی جانے والی معلومات ہوں گی۔
25,کھیل,https://urdu.arynews.tv/sarfraz-calls-the-national-team-to-win-the-adelaide-test/,کراچی: قومی کرکٹ ٹیم کے سابق کپتان سرفراز احمد نے پاکستان ٹیم کو ایڈلیڈ ٹیسٹ جیتنے کا گُر بتا دیا۔تفصیلات کے مطابق قومی ٹیسٹ ٹیم کی قیادت اظہرعلی کے پاس ہے لیکن سابق کپتان سرفراز احمد آسٹریلیا کے پچز کا تجربہ رکھتے ہیں یہی وجہ ہے کہ انہوں نے کھلاڑیوں کی رہنمائی کرتے ہوئے جیت کا گر بتایا۔ان کا کہنا تھا کہ آسٹریلوی بلے بازوں کی وکٹیں جتنی جلدی گریں گی اتنے ہی زیادہ جیت کے چانسز ہوں گے، ایڈلیڈ کی کنڈیشنز یاسر شاہ کے لیے فائدہ مند رہے گی۔سرفراز نے ٹیم کے لیے نیک تمناؤں کا اظہار کرتے ہوئے جیت کی دعا کی، انہوں نے مزید کہا کہ قومی ٹیم آسٹریلیا کے خلاف دوسرے ٹیسٹ میچ میں اچھا پرفارم کرے گی، کھلاڑیوں کو بھرپور کارکردگی کا مظاہرہ کرنا ہوگا۔ٹیم میں کئی تبدیلیاں کی گئی ہیں جس کا اعلان کل ہوگا: اظہرعلیخیال رہے کہ پاکستان اور آسٹریلیا کے درمیان دوسرا اور آخری ٹیسٹ میچ کل کھیلا جائے گا، قومی ٹیم میں کئی تبدیلیوں کا امکان ہے جس کی تصدیق اظہر علی اپنی پریس کانفرنس میں کرچکے ہیں۔سابق کپتان کی طرح موجودہ کپتان بھی جیت کے لیے پرعزم ہیں۔
26,پاکستان,https://urdu.arynews.tv/lhc-issue-notice-to-nab-on-nawaz-sharifs-nephew-bail-petition/,لاہور: لاہور ہائی کورٹ نے چوہدری شوگر مل کیس میں سابق وزیر اعظم نواز شریف کے بھتیجے یوسف عباس کی درخواست ضمانت پر نیب کو نوٹس جاری کرتے ہوئے 16 دسمبر کو جواب طلب کرلیا ہے۔تفصیلات کے مطابق لاہور ہائی کورٹ میں جسٹس علی باقر نجفی کی سربراہی میں دو رکنی بنچ نے چوہدری شوگر مل کیس میں سابق وزیراعظم نواز شریف کے بھتیجے یوسف عباس کی درخواست ضمانت پر سماعت کی۔یوسف عباس کے وکیل نے دلائل میں کہا کہ شریف فیملی ایک کاروباری خاندان ہے اور قانون کی حکمرانی پر یقین رکھتا ہے، نیب نے چوہدری شوگر مل منی لانڈرنگ انکوائری میں گرفتار کیا جبکہ چوہدری شوگر مل سمیت شریف فیملی کے دیگر بزنسز پر پانامہ جی آئی ٹی نے رپورٹ سپریم کورٹ پیش کی ، جس میں کوئی ثبوت نہیں ملا۔یوسف عباس کے وکیل کا کہنا تھا کہ نیب کی حراست میں 48 دن جسمانی ریمانڈ پر رہے لیکن شواہد پیش نہیں کیے گیے ، نیب نے 410 ملین کیمنی لانڈرنگ کا الزام لگایا جبکہ اس کا تمام ریکارڈ موجود ہے اور تمام رقم بینکنگ چینل سے پاکستان آئی اور اس ہر ٹیکس بھی دیا۔وکیل کا کہنا تھا کہ نیب نے بے بنیاد الزامات لگائے لہذا عدالت درخواست ضمانت منظور کرتے ہوئے رہا کرنے کا حکم دے ، جس پر عدالت نے نوٹس جاری کرتے ہوئے نیب سے 16 دسمبر کو جواب طلب کر لیا،درخواست میں چیرمین نیب، ڈی جی نیب کو فریق بنایا گیا ہے۔یاد رہے کہ 22 نومبر کو احتساب عدالت نے چوہدری شوگر ملز کیس میں سابق وزیراعظم نواز شریف اور ان کی صاحبزادی مریم نواز کو حاضری سے استثنیٰ دیتے ہوئے نیب پراسیکیوٹر کو ریفرنس جلد دائر کرنے کا حکم دیا تھا۔خیال رہے سابق وزیراعظم نواز شریف اور ان کی صاحبزادی مریم نواز چوہدری شوگرملزکیس میں ضمانت پر ہیں۔
27,پاکستان,https://urdu.arynews.tv/faisalabad-airport-gets-self-check-in-kiosks/,تفصیلات کے مطابق سول ایوی ایشن اتھارٹی نے اسلام آباد اور کراچی سمیت 5 بڑے ایئر پورٹس پر جدید سیلف چیک ان سسٹم نصب کرنا شروع کر دیے۔پہلے مرحلے میں فیصل آباد ایئر پورٹ پر خود کار چیک ان مشینیں نصب کردی گئیں جس کے بعد اب مسافر اپنی مدد آپ کے تحت اپنا بورڈنگ پاس حاصل کرسکیں گے۔کراچی کے جناح انٹرنیشنل ایئر پورٹ سمیت بڑے ایئر پورٹس پر 15 سے زائد جدید مشینیں مسافروں کی سہولت کے لیے نصب کی جا رہی ہیں۔ یہ مشینیں فرانس سے درآمد کی گئی ہیں۔کراچی ایئر پورٹ پر ڈومیسٹک اور انٹرنیشل لاؤنج میں 2، 2 مشینیں نصب کی گئی ہیں۔ جدید مشینوں کے نصب ہونے سے مسافر اپنا بورڈنگ پاس خود کار طریقہ سے حاصل کر سکیں گے۔خود کار چیک ان سسٹم فیصل آباد ایئر پورٹ پر نصب کیے جانے کے بعد 3 مشینیں اسلام آباد ایئرپورٹ، 2 پشاور، 2 کوئٹہ اور 2 ملتان ایئر پورٹ پر نصب کی جائیں گی۔سول ایوی ایشن نے تمام ایئر لائنز کو بھی ہدایت کی ہے کہ وہ بھی خود کار چیک ان سسٹم کو استعمال کرتے ہوئے اپنے اپنے نیٹ ورکس سے فوری منسلک کریں۔
28,پاکستان,https://urdu.arynews.tv/sc-rejects-talal-chaudhrys-appeal/,اسلام آباد : سپریم کورٹ نے توہین عدالت کیس میں مسلم لیگ ن کے رہنما طلال چوہدری کی نظرثانی درخواست مسترد کردی، عدالت نے طلال چوہدری کو توہین عدالت کا مرتکب قرار دیتے ہوئے  پانچ سال کے لیے نا اہل قرار دیا تھا۔تفصیلات کے مطابق سپریم کورٹ میں جسٹس مشیرعالم کی سربراہی میں 5 رکنی لارجر بینچ نے مسلم لیگ ن کے رہنما طلال چوہدری کی سزا کے خلاف نظر ثانی درخواست پر سماعت کی، جسٹس عمرعطا بندیال، جسٹس اعجازالاحسن، جسٹس سجاد علی اور جسٹس منیب اختر بینچ میں شامل تھے۔سپریم کورٹ نےتوہین عدالت کیس میں طلال چوہدری کی درخواست مسترد کردی۔خیال رہے کہ سپریم کورٹ آف پاکستان نے مسلم لیگ ن کے رہنما طلال چوہدری کو توہین عدالت کا مرتکب قرار دیتے ہوئے عدالت برخاست ہونے تک کی سزا سنائی گئی اور پانچ سال کے لیے نا اہل قرار دیا گیا جبکہ ان پر ایک لاکھ روپے جرمانہ بھی عائد کیا گیا تھا۔سابق وزیر مملکت برائے داخلہ طلال چوہدری نے عدالت میں 2 گھنٹے 5 منٹ قید کی سزا کاٹی تھی ، بعد ازاں طلال چوہدری نے اپنی نااہلی کے فیصلے کے فیصلے کے خلاف سپریم کورٹ میں اپیل دائر کی۔درخواست میں کہا گیا تھا کہ عدالتی فیصلہ قانون کی نظر میں درست نہیں اسے کالعدم قرار دیا جائے، شواہد کا درست انداز میں جائزہ نہیں لیا گیا۔ استغاثہ کے مؤقف کو اہمیت دی گئی لیکن دفاع کو نظر انداز کیا گیا۔درخواست میں مزید کہا تھا کہ استغاثہ کے خلاف مواد کے باوجود درخواست گزار کو شک کا فائدہ نہیں دیا گیا، الزام ثابت کیے بغیر سزا دی گئی۔ فیصلے کو کالعدم قرار دینے کے لیے بے قاعدگیاں اور خلاف قانون پہلو موجود ہے۔
29,پاکستان,https://urdu.arynews.tv/pakistans-current-trade-volume-from-africa-is-4-28-billion-annually-abdul-razak-dawood/,اسلام آباد: مشیر تجارت عبدالرزاق داؤد کا کہنا ہے کہ پاکستان کا افریقا سے موجودہ تجارتی حجم 4.28 ارب ڈالر سالانہ ہے، حکومتی پالیسی سے افریقا سے تجارتی حجم 6 سال میں دوگنا ہو جائے گا۔تفصیلات کے مطابق مشیرتجارت عبدالرزاق داؤد نے افریقی ممالک کی کانفرنس سے خطاب کرتے ہوئے کہا کہ بیلٹ اینڈ روڈ انیشی ایٹو سے پاکستان،افریقا فائدہ اٹھا سکتے ہیں۔رزاق داؤد نے کہا کہ افریقا کو چاول، انجینئرنگ، فوڈز، بجلی کے آلات برآمد کیے جاسکتے ہیں، دوا سازی، کھیلوں کا سامان، سرجیکل آلات، کٹلری کی برآمد ممکن ہے۔انہوں نے کہا کہ حکومتی پالیسی سے افریقا سے تجارتی حجم 6 سال میں دوگنا ہوجائے گا، پاکستان کا افریقاسے موجودہ تجارتی حجم 4.28 ارب ڈالر سالانہ ہے۔افریقہ مستقبل کا برصغیر ثابت ہوگا، وزیرخارجہیاد رہے کہ گزشتہ روز وزارت خارجہ میں افریقی ممالک کی 2 روزہ سفرا کانفرنس کی افتتاحی تقریب سے خطاب کرتے ہوئے وزیرخارجہ شاہ محمود قریشی کا کہنا تھا کہ افریقی ملکو ں کی شرح نموں میں اضافہ ہو رہا ہے، افریقہ مستقبل کا برصغیر ثابت ہوگا۔شاہ محمود قریشی کا کہنا تھا کہ افریقہ کا 2 ٹریلین ڈالر سے زائد کا جی ڈی پی ہے۔ انہوں نے مزید کہا تھا کہ افریقی ممالک سے حکومتی، عوامی رابطوں کے فروغ کی ضرورت ہے۔
30,کھیل,https://urdu.arynews.tv/lionel-messi-steals-the-show-in-his-700th-barcelona-appearance/,کیمپنو: چیمپئنز لیگ کے گروپ میچ میں بارسلونا نے جرمن کلب بی وی بی کو 3-1 سے شکست دے کر پری کوارٹرز فائنل میں جگہ بنالی۔تفصیلات کے مطابق دنیائے فٹبال کے مایہ ناز کھلاڑی لائنل میسی نے بارسلونا کے لیے 700واں میچ کھیلتے ہوئے گول اسکور کیا، میسی کی بدولت بارسلونا نے جرمن کلب کے خلاف شاندار کم بیک کیا۔چیمپئنز لیگ کے گروپ میچ میں بارسلونا نے جان لگا دی، میچ کے آغاز سے ہی بارسلونا نے حریف ٹیم پر حملے شروع کردیے، لائنل میسی کے پاس پرسواریز نے گول اسکور کیا لیکن آف سائیڈ ہوگئے۔سات منٹ بعد میسی نے دوبارہ پاس کیا اور سواریز نے بال کو جال میں پہنچا کر بارسلونا کو ایک صفر کی برتری دلوائی، اسٹار فٹبالر میسی نے بارسلونا کے لیے 700واں میچ کھیلتے ہوئے گول اسکور کیا اور ہاف ٹائم سے پہلے ٹیم کی برتری دگنا کردیا۔دوسرے ہاف میں فرنچ اسٹار گریزمین نے میسی کے پاس پر گول کرکے بارسلونا کا اسکور تین صفر کردیا، تاہم آخری لمحات میں سینچو نے جرمن کلب کے لیے گول اسکور کیا جو کسی کام نہ آیا۔
31,پاکستان,https://urdu.arynews.tv/corruption-worth-millions-unearthed-in-youth-development-program/,تفصیلات کے مطابق بینظیر بھٹو شہید یوتھ ڈیولپمنٹ پروگرام میں کروڑوں روپے کی کرپشن کا انکشاف سامنے آیا، کرپشن آئی ٹی برانچ کے ذریعے سندھ کے تمام ڈسٹرکٹس میں کی گئی۔ڈپٹی ڈائریکٹر کے مطابق صوبے کے 17 اضلاع میں تربیت دینے والے اساتذہ، زیرتربیت افراد کے نام پر خوردبرد کی جارہی تھی اور یہ خوردبرد پروگرام کے ڈسٹرکٹ افسران گھوسٹ مراکز کے مالک پرائیویٹ افسران کے ذریعے کر رہے تھے اس ضمن میں فراڈ کیلئے مختلف افراد کے قومی شناختی کارڈ جمع کیے جاتے تھے اور انہیں تربیت کیلئے انرولڈ ظاہر کیا جاتا تھا۔ڈپٹی ڈائریکٹراینٹی کرپشن کا کہنا تھا کہ پروگرام میں ہرطالبعلم کاوظیفہ 2500 روپےمقرر کیاگیا ، سندھ میں ہزاروں کی تعداد میں طلبارجسٹرتھے جبکہ ڈیولپمنٹ پروگرام میں 87 فیصد طلباء جعلی نکلے۔یاد رہے رواں ماہ کے آغاز میں اینٹی کرپشن ایسٹ نے ڈی ایم سی ملیر کراچی کے دفتر پر چھاپہ مارکر اربوں روپے کرپشن کا ریکارڈ حاصل کرلیا تھا، اس حوالے سے ڈپٹی ڈائریکٹر اینٹی کرپشن ضمیرعباسی کا کہنا تھا کہ محکمہ میں ڈھائی سال کے دوران اربوں روپے کی کرپشن کی گئی، صرف الیکٹریکل اور تعمیراتی کام کی مد میں ایک ارب30کروڑ روپے کی کرپشن کی گئی۔اس کے علاوہ جعلی بلوں کے ذریعے90کروڑ روپے کا غبن کیا گیا ،ڈپٹی ڈائریکٹر اینٹی کرپشن کے مطابق680گھوسٹ ملازمین کی تعیناتی بھی کی گئی ہے، ٹیکسیشن ڈپارٹمنٹ میں72کروڑ روپے کی کرپشن کی گئی، گاڑیوں کی مرمت ودیگر مد میں41کروڑ روپے کی کرپشن کی گئی۔
32,پاکستان,https://urdu.arynews.tv/kartarpur-audit/,اسلام آباد: پبلک اکاؤنٹس کمیٹی کی ذیلی کمیٹی کے اجلاس میں آڈٹ حکام نے بتایا کہ کرتار پور راہداری کا آڈٹ بھی شروع کر دیا گیا ہے۔تفصیلات کے مطابق پبلک اکاؤنٹس کمیٹی کی ذیلی کمیٹی کا اجلاس سینیٹر شیری رحمٰن کی زیر صدارت ہوا۔ اجلاس میں وزارت مذہبی امور کے آڈٹ پیراز کا جائزہ لیا گیا۔آڈٹ حکام کے مطابق منیٰ اور عرفات میں حج انتظامات پر غیر مجاز ادائیگی کی گئی جس پر کمیٹی کی جانب سے کہا گیا کہ وزارت معاملے کی تحقیقات کر کے 30 دن میں رپورٹ پیش کرے۔آڈٹ حکام کا کہنا تھا کہ کرتار پور راہداری کا آڈٹ بھی شروع کر دیا گیا ہے۔ سینیٹر مشاہد حسین نے کہا کہ کرتار پور کوریڈور بہت اہم پروجیکٹ ہے۔ بھارت کو اس پروجیکٹ پر سب سے زیادہ تکلیف ہوئی۔انہوں نے کہا کہ ریلوے کے بعد حکومتی سیکٹر میں سب سے زیادہ زمین ای ٹی پی کے پاس ہے۔شیری رحمٰن نے کہا کہ ای ٹی پی کو سرمایہ کاری کی اجازت نہیں ہے۔ یہ وائٹ کالر کرائم ہے اس کی تحقیقات کریں۔
33,پاکستان,https://urdu.arynews.tv/ihc-issues-notice-to-nab-on-miftah-ismails-bail-plea/,اسلام آباد: اسلام آباد ہائی کورٹ نے ایل این جی اسکینڈل کیس میں گرفتار مفتاح اسماعیل کی ضمانت کی درخواست پر نیب کو نوٹس جاری کرتے ہوئے 10 دسمبر تک جواب طلب کرلیا۔تفصیلات کے مطابق اسلام آباد ہائی کورٹ کے چیف جسٹس اطہر من اللہ کی سربراہی میں دو رکنی بینچ نے سابق وزیرخزانہ مفتاح اسماعیل کی درخواست ضمانت پر سماعت کی۔ مفتاح اسماعیل کی جانب سے ایڈوکیٹ حیدر وحید عدالت میں پیش ہوئے۔وکیل مفتاح اسماعیل نے دلائل دیتے ہوئے کہا کہ ایل این جی کیس کے حتمی فیصلے تک ضمانت منظور کی جائے۔ مفتاح اسماعیل نے ضمانت بعد از گرفتاری کی درخواست دائر کر رکھی ہے۔ سابق وزیرخزانہ اس وقت جوڈیشل ریمانڈ پر اڈیالہ جیل میں قید ہیں۔اسلام آباد ہائی کورٹ نے ایل این جی اسکینڈل کیس میں گرفتار مفتاح اسماعیل کی ضمانت کی درخواست پر نیب کو نوٹس جاری کرتے ہوئے 10 دسمبر تک جواب طلب کرلیا۔مفتاح اسماعیل نے ضمانت کے لیے اسلام آباد ہائی کورٹ سے رجوع کر لیایاد رہے کہ ایل این جی کیس میں سابق وزیراعظم اور سابق وزیرخزانہ مفتاح اسماعیل جوڈیشل ریمانڈ پر ہیں۔ قومی احتساب بیورو نے سابق وزیراعظم کو جولائی 2019 اور مفتاح اسماعیل کو 7 اگست کو گرفتار کیا تھا۔مسلم لیگ ن کے سابق دور حکومت میں اس وقت کے وزیر پٹرولیم شاہد خاقان عباسی نے قطر کے ساتھ ایل این جی درآمد کرنے کا معاہدہ کیا تھا سابق وزیر پر الزام ہے کہ انہوں نے ایل این جی کی درآمد اور تقسیم کا 220 ارب روپے کا ٹھیکہ دیا جس میں وہ خود حصہ دار ہیں۔
34,پاکستان,https://urdu.arynews.tv/pm-imran-khan-on-sugarcane-prices/,اسلام آباد : وزیر اعظم عمران خان نے گنے کی سرکاری قیمت کے تعین کے حوالے سے مختلف محرکات کا جائزہ اور صوبوں کو اس حوالے سے عملی اقدامات کرنے کی ہدایت کرتے ہوئے کہا صوبائی حکومتیں عام آدمی کوریلیف فراہم کریں، گنےکی قیمت ایسی مقررکریں جس سےکسانوں کی حوصلہ افزائی ہواجلاس میں گنے کی سرکاری قیمت کے تعین کے حوالے سے حکومتی پالیسی پر مشاورت کی گئی اورمختلف محرکات کا جائزہ لیا گیا ، وزیراعظم عمران خان نے صوبوں کو عملی اقدامات کرنے کی ہدایت کی۔وزیراعظم عمران خان کو اقتصادی رابطہ کمیٹی کےفیصلےسے بھی آگاہ کیا گیا ، جس پر عمران خان نے اطمینان کا اظہار کرتے ہوئے کہا زرعی شعبےکافروغ،چھوٹےکسانوں کوریلیف دیناترجیح ہے، زرعی،صنعتی شعبے کی ترقی کومساوی طور پر یقینی بنانے پر بھی توجہ ہے۔،وزیراعظم کا کہنا تھا کہ صوبائی حکومتیں عام آدمی کوریلیف فراہم کریں، گنےکی قیمت ایسی مقررکریں جس سےکسانوں کی حوصلہ افزائی ہو، چینی کی قیمت میں استحکام کوبھی یقینی بنایا جاسکے۔عمران خان نے مزید کہا کہ اشیائےضروریہ کی طلب ورسد،قیمتوں کےتعین پرپالیسی بہترکی جائے، کسانوں کو سازگار ماحول فراہم کرنے کیلئے طویل مدتی پالیسی تشکیل دی جائے اور مسابقتی کمیشن موجودہ قوانین کاجائزہ لیکرضروری ترامیم لائے۔ان کا کہنا تھا کہ مختلف اشیاکی قیمتوں کےاستحکام ، مارکیٹ میں اجارہ داری اور استحصال کےخاتمے کویقینی بنایا جائے جبکہ ضرورت پڑنےپرٹیکنالوجی کو بروئے کار لانے پر فوری توجہ دی جائے۔
35,پاکستان,https://urdu.arynews.tv/sc-hears-general-bajwas-extension/,اسلام آباد : سپریم کورٹ نے آرمی چیف جنرل قمرجاوید باجوہ کی مدت ملازمت میں 6 ماہ کی توسیع کردی اور قانون سازی کیلئے معاملہ پارلیمنٹ بھیجنے کی ہدایت کرتے ہوئے کہا آرمی چیف جنرل قمر باجوہ اپنے عہدے پر برقرار رہیں گے۔تفصیلات کے مطابق سپریم کورٹ میں چیف جسٹس آصف سعید کھوسہ کی سربراہی میں 3 رکنی بینچ ‌نے آرمی چیف جنرل قمر جاوید باجوہ کی مدت ملازمت میں 3سالہ توسیع سے متعلق کیس کی سماعت کی، اس موقع پر سپریم کورٹ کے احاطے میں پولیس کی بھاری نفری تعینات تھی جبکہ غیر متعلقہ اشخاص کو سپریم کورٹ میں داخل ہونے کی اجازت نہیں تھی۔اٹارنی جنرل انورمنصور، سابق وزیر قانون فروغ نسیم عدالت میں پیش ہوئے جبکہ وزیراعظم معاون خصوصی برائےاحتساب شہزاداکبر  بھی عدالت میں موجود تھے۔سماعت شروع ہوئی تو چیف جسٹس آصف سعید کھوسہ نے  اٹارنی جنرل انورمنصور سے استفسار کیا جنرل کیانی کی مدت ملازمت میں توسیع کےکاغذات اور جنرل راحیل شریف کی ریٹائرمنٹ کیسےہوئی کاغذات بھی منگوالیں ، آپ نے کل فرمایا جنرل کبھی ریٹائرڈنہیں ہوتا ، بتایاجائے راحیل شریف نے اپنا عہدہ کیسے چھوڑا۔چیف جسٹس کا کہنا تھا کہ جنرل ریٹائرڈ نہیں ہوتے توانھیں پنشن بھی نہیں ملتی ہوگی، آپ دستاویزات منگوالیں تو15منٹ بعدکیس سن لیتےہیں ، اس دوران ہم دیگرکیسزسن لیتے ہیں۔آرمی چیف کی مدت ملازمت میں توسیع سے متعلق سماعت میں 15منٹ کے وقفے کے بعد دوبارہ شروع ہوئی تو چیف جسٹس نے استفسار کیا کیاوہ کاغذات منگوالئےجوہم نے کہے تھے، جس پر ،اٹارنی جنرل انورمنصور نے کہا جی کاغذات سے متعلق بول دیا ہے وہ آرہے ہیں۔اٹارنی جنرل نےآرمی چیف کی مدت ملازمت سے متعلق نئی سمری پیش کی ، جس پر چیف جسٹس نے کہا آپ نے کچھ اور بھی فرمانا ہے یا بس، سوال یہ ہے اب آپ نے جوطریقہ کار اختیار کیا وہ درست یا نہیں ، اب مکمل طریقہ کار تبدیل ہوگیاہے، اب آپ عدالت کومطمئن کریں کہ یہ طریقہ کاردرست ہے۔جسٹس آصف کھوسہ کا کہنا تھا کہ اس سمری میں آپ عدالت کو کیوں بیچ میں لارہےہیں، یہ تویوں لگ رہا ہے سپریم کورٹ احکامات پریہ سب ہورہاہے، آپ اپنا بوجھ خود اٹھائیں ، عدالت کا کندھا کیوں استعمال کر رہےہیں، یہ آپ کااپنا معاملہ ہے اس میں ہمارا ذکر نہ کریں، ہمارا ذکر اس سمری سے باہر نکالیں۔چیف جسٹس نے کہا آپ نے 28 نومبر کی تقرری کردی ہے، آج تو اسامی خالی نہیں ہوئی تو اس پر تقرری کیسےہوگئی، اس طریقہ کار اور آج کی تاریخ میں کوئی  غلطی نہیں ہے، ہمیں نظر آرہا ہے کہ آپ نے کل معاملے پرغورکیاہے ، تقرری ہوتی ہی آئین کےمطابق ہے۔چیف جسٹس نے مزید کہا آپ نے معاملے پر عدالت کا ایڈوائزری رول لکھ دیااسےنکالیں، جب تک صدرخودایڈوائزری رول نہ مانگے عدالت کا کردار نہیں بنتا ، اٹارنی جنرل انورمنصور نے عدالت کو بتایا ستاویزات کچھ دیر میں پہنچ جائیں گی، آرٹیکل243کےتحت آرمی چیف کی دوبارہ تعیناتی کی گئی، جس پر چیف جسٹس نے پوچھا آج ہونے والی تعیناتی پہلے سے کیسے مختلف ہے؟اٹارنی جنرل نے بتایا نئی تعیناتی آرٹیکل243 ون بی کے تحت کی گئی ہے،چیف جسٹس نے کہا عدالت کی ایڈوائس والاحصہ سمری سےنکالیں ، صدر اگر ہماری  ایڈوائس مانگیں تو وہ الگ بات ہے، تعیناتی قانونی ہے یا نہیں اس کا جائزہ لیں گے، جسٹس منصورعلی کا کہنا تھا کہ 3 سال کی مدت کا ذکر تو قانون میں کہیں نہیں۔چیف جسٹس نے کہا آپ نےپہلی مرتبہ کوشش کی ہےکہ آئین پرواپس آئیں ، جو چیز آئین وقانون کے مطابق ہو توہمارےہاتھ بھی بندھ جاتےہیں، لیکن سمری میں سپریم کورٹ کا ریفرنس ہمیں نہیں چاہیے، معاملے میں جوبات کھٹک رہی ہےوہ 3 سال کی مدت ہے، آئین کے آرٹیکل 243 میں ایسا کچھ نہیں  لکھا ہے ، آج ہم نے توسیع کردی تو 3 سال کی مدت پرمہرلگ جائے گی، کل آرمی ایکٹ کاجائزہ لیاتوبھارتی،سی آئی اےایجنٹ کہاگیا۔اٹارنی جنرل انورمنصور نے کہا ہماری بحث کا بھارت میں بہت فائدہ اٹھایاگیا، جس پر ،چیف جسٹس کا کہنا ہے کہ ہمیں ففتھ جنریشن وارکاحصہ ٹھہرایا گیا، وہ ہماراحق ہےکہ سوال پوچھیں جبکہ جسٹس منصور نے کہا اٹارنی جنرل نے بھی کل پہلی بار آرمی قوانین پڑھیں ہوں گے ، آپ تجویز کریں آرمی قوانین کو کیسے درست کریں۔جسٹس منصور علی شاہ مزید کہا کہآرٹیکل 243 میں مدت ملازمت نہیں ہے ، اپنی سمری کوآرٹیکل 243 کے ضابطے کےاندر لائیں، چیف جسٹس نے کہا  آرٹیکل243کےساتھ آپ نے3 سال لکھ دیا ہے، اٹارنی جنرل نے کہا الجہاد ٹرسٹ کیس ہمارے سامنےہے۔سپریم کورٹ نے جنرل قمرجاوید باجوہ کی مدت ملازمت میں توسیع کے معاملے پرمشروط رضامندی ظاہرکردی ، چیف جسٹس نے کہا آپ نے کہا ہے قانونی  سازی کیلئے 3 ماہ چاہئیں، ہم 3 ماہ کے لئے اس کی توسیع کردیتے ہیں، جنھوں نے ملک کی خدمت کی ان کابہت احترام ہے،ہمیں آئین وقانون کا سب  سے زیادہ احترام ہے، اٹارنی جنرل کا کہنا تھا کہ قانون سازی کے لیے ہمیں 6ماہ کا وقت دیا جائے۔چیف جسٹس نے کہا حکومت پہلی بارآئین پرواپس آئی ہے، جب کوئی کام آئین کے مطابق ہو تو ہمارے ہاتھ بندھ جاتے ہیں، عدالت نےتوسیع کردی تویہ قانونی مثال بن جائے گی، لگتا ہے تعیناتی کے وقت حکومت نےآرٹیکل 243میں پڑھتے ہوئے اضافہ کردی، اٹارنی جنرل کا کہنا تھا کہ جہاں مدت کاذکرنہ ہو تو حالات کے مطابق مدت مقررہوتی ہے، سوشل میڈیا کسی کے کنڑول میں نہیں۔جسٹس آصف کھوسہ نے مزید کہا آئینی اداروں کے بارے میں ایسا نہیں کرنا چاہیے، آپ تین سال کے لیے توسیع دے رہےہیں، کل کوئی قابل جنرل آئے گا تو پھر کیا 30سال کیلئے توسیع دیں گے، جسٹس مظہر عالم کا کہنا تھا پہلے تو کسی کو ایک سال کسی کو 2 سال کی توسیع دی گئی۔جسٹس منصور علی شاہ کا کہنا تھا کل ہم کہہ رہے تھے کہ جنرل ریٹائرہوتےہیں، آپ کہہ رہے تھے کہ نہیں ہوتے، پھر آج کہہ رہے ہیں کہ ہو رہے ہیں، چیف جسٹس نے کہا آرمی ایکٹ میں ابہام ہے، جس پر جسٹس منصور علی شاہ نے کہا پارلیمنٹ کو اس ابہام کو دور کرنا ہے۔چیف جسٹس کا کہنا تھا کہ آپ رولز میں ترمیم کرتےرہےہیں، پھر ہم کو ایڈوائزری کردار لکھ دیا، ہم یہ نہیں کہہ رہےکہ ابھی جاکرقانون بناکرآئیں، جوقانون72سال میں نہیں بن سکتا وہ اتنی جلدی نہیں بن سکتا، جس پر اٹارنی جنرل نے کہا اس وقت میرے پاس کوئی قانون نہیں سوائےدستاویزکے، ہم کوشش کررہےہیں کہ معاملے پرکوئی قانون بنائیں۔جسٹس آصف سعیدکھوسہ نے کہا قانون بنانے میں کتنا وقت لیں گے،اٹارنی جنرل انورمنصور کا کہنا تھا کہ ہمیں 3 ماہ کا وقت چاہیے تو چیف جسٹس نے مزید کہا کہاجاتا ہے کہ عدالت خود نوٹس لے، عدالت ازخود نوٹس کیوں لے؟ ریاض حنیف راہی عدالت میں آئے ہیں، ہم انہیں جانے نہیں دے رہے۔آرمی چیف کی مدت ملازمت میں توسیع کے معاملے پر فیصلہ محفوظ کرلیا اور توسیع پرفیصلہ آج دوپہرسنائےگی اور اٹارنی جنرل کو ہدایت کی کہ 4 نکات پر مشتمل تحریری بیان جمع کرائیں۔چیف جسٹس نے ریمارکس میں کہا سمری سے عدالت کا ذکر ختم کیا جائے، سمری میں مدت ملازمت کا تعین ختم کیا جائے، تنخواہ اور مراعات کے حوالے سےتصحیح کی جائے اور ماہ میں پارلیمنٹ سےقانون سازی کی یقین دہانی کرائی جائے۔فروغ نسیم کا کہنا تھا کہ عدالت کو یقین دلاتا ہوں آرٹیکل243میں بہتری کریں گے ، اس کا بیان حلفی بھی دینے کے لیے تیار ہیں، حلفیہ بیان دیتے ہیں 243میں تنخواہ، الاؤنس اور دیگر چیزیں شامل کریں گے۔آرمی چیف کی مدت ملازمت میں توسیع کےمعاملےپرسماعت وقفے کے بعد دوبارہ شروع ہوئی تو حکومت  نے عدالت کی جانب سے اٹھائےگئے4نکات پر  بیان حلفی عدالت میں پیش کردیا، چیف جسٹس کی سربراہی میں 3رکنی بینچ  نے بیان حلفی کا جائزہ لیا۔چیف جسٹس کی سربراہی میں 3رکنی بینچ نےفیصلہ لکھوانا شروع کردیا ، چیف جسٹس نے کہا 6ماہ کے اندر قانون سازی کی جائے، تفصیلی فیصلہ بعد میں جاری کریں گے۔سپریم کورٹ نے مختصر فیصلہ میں آرمی چیف کی مدت ملازمت میں 6ماہ کی توسیع کرتے ہوئے حکومت کا نوٹیفکیشن مشروط طور پر منظور کرلیا اور کہا آرمی چیف جنرل قمر باجوہ اپنے عہدے پر برقرار رہیں گے۔فیصلے میں کہا گیا آرمی چیف کی مدت ملازمت میں توسیع چیلنج کی گئی، حکومت نے یقین دلایا 6 ماہ میں اس معاملےپرقانون سازی ہوگی، حکومت نے 6ماہ میں قانون سازی کی تحریری یقین دہانی کرائی، 6 ماہ بعداس سلسلےمیں کی گئی قانون سازی کاجائزہ لیا جائے گا۔سپریم کورٹ کا کہنا تھا کہ اس معاملے پرقانون سازی کرناپارلیمنٹ کااختیار ہے ، قانون سازی کے لئے معاملہ پارلیمنٹ بھیجا جائے، تحمل کا مظاہرہ کرکے معاملہ پارلیمنٹ پر چھوڑتے ہیں، پارلیمنٹ آرٹیکل 243 اور ملٹری ریگولیشن 255 کے سقم دور کرے۔فیصلے میں کہا گیا آئین میں ایسی کوئی شق نہیں جس میں مدت ملازمت کا تعین ہو، اس دوران پارلیمنٹ قانون میں ترمیم کرے گی ، آرٹیکل 243 کے تحت مدت کا تعین نہیں ہے ، پارلیمنٹ مدت کا تعین اور دیگر قانونی تقاضے پورے کرے گی۔عدالت نے کہا ہمارے سامنے جب یہ کیس آیا تو ہم نے جائزہ لیا، قانون کےمطابق مدت ملازمت میں توسیع یادوبارہ تقرری کاذکر نہیں اٹارنی جنرل نے بتایا کہ آرمی چیف کی توسیع ایک روایت ہے ، آرمی چیف فوج کے انتظامی سربراہ ہوتےہیں اور انتظامی امور اور جنگ کےمعاملات کنٹرول کرتےہیں ، ان کی مدت ملازمت میں توسیع ضرورت،روایت کے تحت کی گئی۔فیصلے میں کہا گیا اٹارنی جنرل نے یقین دہانی کرائی روایت کوحکومت قانون کی شکل دےگی، تحریری بیان کی بنیاد پر حکومت کا جاری نوٹیفکیشن درست قرار  دیتےہیں، چیف آف آرمی اسٹاف قمر جاویدباجوہ اپنی ملازمت جاری رکھیں گے۔گذشتہ روز آرمی چیف جنرل قمر جاوید باجوہ کی مدت ملازمت میں توسیع سےمتعلق کیس کی سماعت میں چیف جسٹس نے کہا تھا ایسی غلطیاں کی گئیں کہ ہمیں تقرری کوکالعدم قراردینا ہوگا، سمری میں دوبارہ تعیناتی،تقرری،توسیع کانوٹیفکیشن جاری کیا،اب بھی وقت ہے دیکھ لیں، حکومت کل تک اس معاملے کا حل نکالے، پھر ذمہ داری ہم پر آ جائے گا۔چیف جسٹس کا کہنا تھا سمری کےمطابق وزیراعظم نےتوسیع کی سفارش ہی نہیں کی، سفارش نئی تقرری کی تھی لیکن نوٹیفکیشن توسیع کا ہے، کیا کسی نے سمری،نوٹیفکیشن پڑھنے کی بھی زحمت نہیں کی، کل ہی سمری گئی اور منظور بھی ہو گئی، آرٹیکل243کے تحت تعیناتی ہوتی ہے توسیع نہیں۔جسٹس آصف کھوسہ نے کہا تھا کہ ترمیم آرمی رول میں کی جو چیف آف آرمی اسٹاف پرلاگو نہیں، آرمی چیف افسران سےاوپرہےایک اسٹاف ہیں، آرمی چیف کمانڈر ہیں،ایک الگ کیٹیگری ہیں، 255 میں آپ نےترمیم کی آرمی چیف اس کیٹیگری میں نہیں آتے، آرمی چیف ریگولیشن میں ذکرنہیں اور جس سیکشن 255میں کل ترمیم کی گئی وہ آرمی چیف سےمتعلق ہی نہیں۔بعد ازاں وزیراعظم عمران خان کی زیرصدارت اہم مشاورتی اجلاس ہوا تھا ،ذرائع کا کہنا تھا کہ اجلاس میں سپریم کورٹ میں زیرسماعت آرمی چیف کی مدت ملازمت سے متعلق کیس پر مشاورت کی گئی اور عدالتی اعتراضات دورکرنےسے متعلق ڈرافٹ تیار کیا گیا تھا۔ذرائع کا کہنا تھا کہ وفاقی کابینہ نے سرکولیشن سمری کی منظوری دے دی تھی ، سمری میں تقرری کے بجائے توسیع کا لفظ شامل کیا گیا ہے، نئی سمری خصوصی میسنجرکے ذریعے بھجوائی گئی تھی، وفاقی کابینہ کی منظوری کے بعد سمری ایوان صدر ارسال کردی گئی تھی ، صدرمملکت آرمی چیف کی ملازمت میں توسیع کی سمری کی منظوری دیں گے۔اس سے قبل سماعت میں سپریم کورٹ نے آرمی چیف جنرل قمر جاوید باجوہ کی مدت ملازمت میں توسیع کانوٹیفکیشن معطل کرتے ہوئے آرمی چیف، وزارت دفاع اور اٹارنی جنرل کو نوٹس جاری کیے اور جواب طلب کرلیا تھا۔چیف جسٹس نے کہا تھا وزیراعظم کو تو آرمی چیف کی مدت ملازمت میں توسیع کا اختیارنہیں، صرف صدر پاکستان آرمی چیف کی مدت ملازمت میں توسیع کرسکتے ہیں، جس پر اٹارنی جنرل نے بتایا تھا مدت ملازمت میں توسیع صدر کی منظوری کے بعد کی گئی۔بعد ازاں وفاقی کابینہ نےملٹری ایکٹ میں ترمیم کرکےنیا نوٹیفکیشن جاری کیا تھا ، ذرائع کا مزید کہنا تھا کہ آرمی چیف کی مدت ملازمت میں توسیع کا نیا نوٹیفکیشن جاری کیا جائے گا۔واضح رہے کہ حکومتِ پاکستان نےآرمی چیف کی مدت ملازمت میں3سال کی توسیع کانوٹیفکیشن19اگست کوجاری کیاتھا، نوٹی فکیشن میں کہا گیا تھا کہ جنرل قمر جاوید باجوہ کی مدت ملازمت میں توسیع خطے کے حالات کو مدنظر رکھتے ہوئے دی گئی ہے۔تایا گیا تھا کہ وزیر اعظم عمران خان نے جنرل قمر باجوہ کی مدت ملازمت میں توسیع کا فیصلہ ملک کی مشرقی سرحد کی موجودہ صورت حال کے پیش نظر کیا، فیصلہ کرتے ہوئے بدلتی ہوئی علاقائی صورت حال، خصوصاً افغانستان اور مقبوضہ کشمیر کے حالات کے تناظرمیں کیا گیا۔بعد ازاں صدر مملکت ڈاکٹر عارف علوی نے آرمی چیف جنرل قمر جاوید باجوہ کی دوبارہ تقرری کے نوٹیفکیشن پر دستخط کر دیے تھے۔جنرل قمر جاوید باجوہ اس وقت پاک فوج کے آرمی چیف ہیں، سابقہ وزیر اعظم نواز شریف نے انھیں 29 نومبر 2016 کو پاکستان کا 16 واں سپہ سالار مقرر کیا تھا اور ان کی مدت ملازمت 29 نومبر 2019 کو ختم ہونا تھی، تاہم اب وہ مزید تین سال آرمی چیف کے عہدے پر رہیں گے۔
36,متفرق,https://urdu.arynews.tv/encyclopedia-of-masjid-nabawi/,جدہ: مدینہ منورہ میں قائم مسجد نبوی ﷺ کے حوالے سے انسائیکلو پیڈیا تیار کرنے پر غور کیا جارہا ہے، انسائیکلو پیڈیا عربی، انگریزی اور فرانسیسی زبانوں میں شائع ہوگا۔سعودی خبررساں ادارے کے مطابق مسجد الحرام اور مسجد نبوی ﷺ کی انتظامیہ کے سربراہ اعلیٰ شیخ ڈاکٹر عبدالرحمن السدیس نے مسجد نبوی ﷺ کی انتظامیہ کے ماتحت علمی کمیٹی کے اجلاس میں ہدایت دی کہ مسجد نبوی ﷺ کی تعمیر اور قیام کی تاریخ سے متعلق انسائیکلو پیڈیا تیار کیا جائے۔انہوں نے ہدایت کی کہ اس حوالے سے معتبر اور مستند حوالہ جات پر انحصار کیا جائے، انسائیکلو پیڈیا جامع ہو اور اس موضوع پر اب تک مہیا تمام مواد معروضی اور تجزیاتی شکل میں یکجا کردیا جائے۔ڈاکٹر عبدالرحمٰن السدیس کے مطابق انسائیکلو پیڈیا کا ترجمہ مختلف زبانوں میں ہوگا۔ انسائیکلو پیڈیا کی تیاری کے لیے باقاعدہ نظام الاوقات ترتیب دیا جائے گا۔انسائیکلو پیڈیا میں شامل ہوگا کہ مسجد نبوی ﷺ کی تعمیر کب اور کیسے شروع ہوئی، توسیع کب کب، کیسے اور کس نے کروائی اور تعمیر و توسیع کی خصوصیات کیا ہیں۔ اسلام کے ابتدائی عہد سے سعودی ریاست تک مسجد نبوی ﷺ کی تعمیر میں کیا کچھ تبدیلی آئی یہ سب کچھ بھی انسائیکلو پیڈیا میں شامل ہوگا۔انسائیکلو پیڈیا مسجد نبوی ﷺ کی تعمیرات کی تاریخ سے متعلق معلومات، تجزیے، دستاویزات اور تصاویر کا مجموعہ ہوگی جس کی تیاری میں اسلامی، تاریخی اور تعمیراتی امور کے ماہرین شریک ہوں گے۔مسجد کی تعمیرات سے متعلق انسائیکلو پیڈیا کے 3 حصے ہوں گے۔ ایک حصے میں تاریخی دستاویزات ہوں گی جس میں اعداد و شمار اور تصاویر سے استفادہ کیا جائے گا۔دوسرے حصے میں مسجد نبوی ﷺ کی تعمیر کے مرحلہ بہ مرحلہ ارتقا کا تجزیاتی مطالعہ پیش کیا جائے گا جبکہ تیسرے حصے میں تعمیر اور ڈیزائن سے متعلق اہم تحقیقی تحریریں جمع کی جائیں گی۔انسائیکلو پیڈیا سے نہ صرف دنیا بھر کے مسلمانوں اور تاریخ و تحقیق کے طالب علموں و اسکالرز کو فائدہ ہوگا بلکہ دیگر مذاہب کے افراد بھی اس اہم دستاویز کے ذریعے مسجد نبوی ﷺ کے بارے میں جان سکیں گے۔
37,پاکستان,https://urdu.arynews.tv/usman-buzdar-takes-notice-of-boy-who-died-of-rabies-due-to-unavailability-of-vaccine/,لاہور: وزیراعلیٰ پنجاب سردار عثمان بزدار نے کتے کے کاٹنے سے بچے کے فیروز والا میں جاں بحق ہونے کا نوٹس لے لیا۔تفصیلات کے مطابق وزیراعلیٰ پنجاب سردار عثمان بزدار نے فیروز والا میں کتے کے کاٹنے سے بچے کے جاں بحق ہونے کا نوٹس لیتے ہوئے کمشنر لاہور ڈویژن سے رپورٹ طلب کرلی۔سردار عثمان بزدار نے شاہدرہ، میو اسپتال میں لڑکے کو بروقت ویکسین نہ لگانے پربرہمی کا اظہار کرتے ہوئے کہا کہ ویکسین کی عدم موجودگی متعلقہ حکام کی غیر ذمہ داری کا ثبوت ہے۔وزیراعلیٰ پنجاب نے اسپتالوں، وبنیادی مراکزصحت میں ویکسین کی دستیابی یقینی بنانے کی ہدایت کرتے ہوئے کہا کہ آوارہ کتوں سے شہریوں کو بچانے کے لیے مؤثر مہم چلائی جائے، انتظامیہ اس ضمن میں ہر ممکنہ اقدام کرے۔سندھ حکومت کا کتوں کو اینٹی ریبیز انجکشن لگانے کا فیصلہیاد رہے کہ گزشتہ ماہ حکومت سندھ نے ریبیز سے ہونے والی اموات کے پیش نظر آوارہ کتوں کو اینٹی ریبیز کے انجکشن لگانے کی منصوبہ بندی کی، سندھ حکومت آوارہ کتوں کے مجوزہ منصوبے پر 30 کروڑ روپے خرچ کرے گی۔آوارہ کتوں کو پکڑنے اور انہیں انجکشن لگانے کے لیے افریقی تربیت یافتہ ماسٹر ٹرینرز سندھ کی بلدیاتی کونسلز میں عملے کو ٹریننگ دیں گے، آوارہ کتوں کے لیے ہر ضلع میں 2 سے 3 سینٹرز بنائے جائیں گے۔
38,پاکستان,https://urdu.arynews.tv/media-academy-in-quetta/,کوئٹہ: وزیر اعلیٰ بلوچستان جام کمال خان نے کوئٹہ میں میڈیا اکیڈمی کا سنگ بنیاد رکھنے کی تقریب میں کہا کہ چند مفادات کی خاطر صوبے کے وسائل پر معاہدے نہیں ہوں گے۔ بلوچستان کا مستقبل یہاں کے وسائل سے وابستہ ہے۔تفصیلات کے مطابق وزیر اعلیٰ بلوچستان جام کمال خان نے کوئٹہ میں میڈیا اکیڈمی کا سنگ بنیاد رکھ دیا۔ اس موقع پر منعقدہ تقریب میں میڈیا سے گفتگو کرتے ہوئے جام کمال کا کہنا تھا کہ کوشش ہوتی ہے کہ بلوچستان کو مین اسٹریم میں لائیں۔جام کمال نے کہا کہ بلوچستان کے تمام فیصلے بلوچستان میں ہی ہوں گے، بلوچستان میں سیاسی تبدیلی سیاسی جماعتیں ہی لائیں گی۔ کسی قسم کی ڈیل کا حصہ نہیں بنیں گے۔انہوں نے کہا کہ چند مفادات کی خاطر صوبے کے وسائل پر معاہدے نہیں ہوں گے۔ بلوچستان کا مستقبل یہاں کے وسائل سے وابستہ ہے۔وزیر اعلیٰ بلوچستان کا کہنا تھا کہ بہت حد تک گڈ گورننس کو بحال کیا گیا ہے۔ صوبے کے پی ایس ڈی پی کا 65 فیصد حصہ ٹینڈر ہوچکا ہے۔ سیف سٹی پروجیکٹ کے تحت کیمرے نصب کیے جا رہے ہیں۔انہوں نے مزید کہا کہ جلد ہی بلوچستان کا پہلا اسمارٹ سٹی گوادر ہوگا۔
39,پاکستان,https://urdu.arynews.tv/dengue-cases-report-in-karachi/,کراچی : سرد موسم کے باوجود ڈینگی کیسز کی تعداد میں اضافے کا سلسلہ جاری ہے،کراچی شہر میں ڈینگی سے متاثرہ مریضوں کی تعداد14011 تک جاپہنچی ہے جبکہ 40 افراد جان کی بازی ہار چکے ہیں۔تفصیلات کے مطابق سندھ بھر میں ڈینگی کے وار جاری ہیں اور ڈینگی سے متاثرہ مریضوں کی تعداد پندرہ ہزار سے تجاوز کر گئی جبکہ کراچی شہر میں ڈینگی سے متاثرہ مریضوں کی تعداد14011 ہوگئی ہے۔ڈینگی سر ویلینس سیل کے مطابق آج کراچی میں ڈینگی کے مزید107کیسز رپورٹ ہوئے اور سندھ کے دیگر اضلاع میں ڈینگی کے 8کیسز سامنے آئے ہیں جبکہ ڈینگی سے اموات کی تعداد 40ہو چکی ہے۔ڈینگی سروہلینس سیل کی جانب سے تاحال ڈینگی لاروے کو تلف کرنے اور اسپرے اور فیومیگیشن کا عمل شروع نہیں کیا گیا اور سرد موسم کے باوجود ڈینگی کیسز کی تعداد میں اضافے کا سلسلہ جاری ہے۔یاد رہے ایک رپورٹ میں بتایا گیا تھا کہ رواں سال ملک میں ڈینگی کے پچاس ہزار پچاس کیسز رپورٹ ہوئے، سب سے زیادہ 13622 ڈینگی کیسز سندھ سے رپورٹ ہوئے جبکہ وفاقی دارالحکومت سے رواں برس 13200 کیس سامنےآئے۔رپورٹ کے مطابق پنجاب سے 9890، بلوچستان سے 3217 ، خیبرپختونخوا 7021 جبکہ قبائلی اضلاع سے 780 ڈینگی کیسز رپورٹ ہوئے، اسی طرح آزادکشمیر سے رواں برس 1691ڈینگی کیسز کی خبرملی۔رواں برس ملک میں ڈینگی سے 80اموات ہوچکی ہیں، جس میں 34اموات سندھ میں ہوئیں جبکہ وفاقی دارالحکومت میں ڈینگی سے 22اموات ہوئیں۔ذرائع کے مطابق 2011 میں22000 ، 2017میں 25000 ڈینگی کیس ریکارڈ ہوئے تھے جبکہ ڈینگی نے پہلی بار2005میں کراچی میں وبائی صورت اختیار کی تھی۔
40,پاکستان,https://urdu.arynews.tv/ashtar-ausaf-advises-minimum-intervention-in-constitution/,اسلام آباد : سابق اٹارنی جنرل اشتر اوصاف کا کہنا ہے کہ آئین میں کم سے کم چھیڑ چھاڑ کرنی چاہئے،  آرٹیکل 240کے ہوتے ہوئے آئین میں ترمیم کی ضرورت نہیں۔تفصیلات کے مطابق سابق اٹارنی جنرل اشتر اوصاف نے آرمی چیف کی مدت ملازمت میں توسیع کے حوالے سے کہا کہ یہ نہیں کہنا چاہیے دستاویزمیں تبدیلی عدالت کے کہنے پر ہے، آئین کے اندر جو چیزیں لکھ دی جاتی ہیں وہ طے ہوجاتی ہیں، آئین میں ہر چیز کا تذکرہ نہیں ہوتا۔سابق اٹارنی جنرل اشتر اوصاف کا کہنا تھا کہ آئین میں ہر چیز کا جواب ڈھونڈنےکا طریقہ ہوتاہے، آئین میں کم سےکم چھیڑچھاڑکرنی چاہئے، آرٹیکل 240کے ہوتے ہوئے آئین میں ترمیم کی ضرورت نہیں، آرٹیکل 240آپ کو ایکٹس میں ترامیم کے راستے بتاتا ہے۔اشتر اوصاف نے کہا ایکٹ میں ترمیم کیلئےدوتہائی اکثریت کی ضرورت نہیں، ملٹری کورٹس کیلئےآئین میں ترمیم کرناپڑی تھی، جس طرح سمری بنائی گئی اور ٹمپرنگ کی گئی دکھ ہوا ہے ، یہ معاملہ توپاک فوج کےسپہ سالار کا ہے۔ان کاکہنا تھا کہ  آرٹیکل 240ملازمت کے قوانین اور تعیناتی کی وضاحت کرتاہے ، نیب ایک اہم ادارہ ہے مگر اس سے متعلق تمام قوانین موجود نہیں۔سابق اٹارنی جنرل نے مزید کہا کہ 5سال پہلے کہا تھا ایسے قوانین میں بہتری کی ضرورت ہے۔
41,پاکستان,https://urdu.arynews.tv/governor-punjab-on-water-companies/,لاہور: گورنر پنجاب چوہدری محمد سرور کا کہنا ہے کہ پنجاب آب پاک اتھارٹی صاف پانی کی فراہمی کے لیے بنی ہے، غیر معیاری پانی فراہم کرنے والی کمپنیوں کو قید اور لائسنس منسوخی کی سزائیں ہوں گی۔تفصیلات کے مطابق گورنر پنجاب چوہدری محمد سرور سے ایک چیریٹی وفد نے ملاقات کی۔ وفد میں امریکا، آسٹریلیا اور پاکستان سے نمائندے شریک تھے۔فیصل آباد اور لاہور میں پانی کے 2 پلانٹ لگانے والی اس غیر سرکاری تنظیم کے وفد نے پنجاب میں پینے کے صاف پانی کی فراہمی میں تعاون کے حوالے سے بات چیت کی۔اس موقع پر گفتگو کرتے ہوئے گورنر پنجاب چوہدری سرور نے کہا کہ ان کی سرپرستی میں چلنے والی سرور فاونڈیشن اب تک 200 واٹر فلٹریشن پلانٹ قائم کر چکی ہے۔انہوں نے کہا کہ پنجاب آب پاک اتھارٹی صاف پانی کی فراہمی کے لیے بنی ہے۔ غیر معیاری پانی فراہم کرنے والی کمپنیوں کو 2 سال قید اور لائسنس کی منسوخی کی سزائیں دی جائیں گی۔گورنر پنجاب نے مزید کہا کہ سال 2020 کے آخر تک 20 ملین لوگوں کو صاف پانی کی فراہمی ان کا ہدف ہے۔ انہوں نے اپیل کی کہ پلانٹ کی مانیٹرنگ کے لیے کمیونٹی ذمہ داری لے۔
42,پاکستان,https://urdu.arynews.tv/islamabad-high-court-seeks-response-from-cda/,اسلام آباد: عدالت نے تحریک انصاف کے رہنما علیم خان کی ہاؤسنگ سوسائٹی کے خلاف مبینہ قبضہ کیس میں آئندہ جمعے تک سی ڈی اے سے جواب طلب کرتے ہوئے متنازع اراضی کے استعمال کو تاحکم ثانی روک دیا۔تفصیلات کے مطابق اسلام آباد ہائی کورٹ کے چیف جسٹس اطہر من اللہ نے علیم خان کی ہاؤسنگ سوسائٹی کے خلاف مبینہ قبضے کے کیس کی سماعت کی۔ چیئرمین سی ڈی اے عامر علی احمد ذاتی حیثیت میں عدالت میں پیش ہوئے۔چیئرمین سی ڈی اے نے عدالت سے استدعا کی کہ زمین ایکوائر کرنے اور این او سی کا معاملہ دیکھنے کے لیے کچھ وقت دیں جس پر چیف جسٹس اطہر من اللہ نے استفسار کیا حاصل اراضی نجی شخص کو کیوں اور کس نے دی؟چیف جسٹس اطہرمن اللہ نے ریمارکس دیے کہ وزیراعظم نے کہا کہ قانون کی حکمرانی ہونی چاہیے، بابراعوان نے کہا کہ کام موجودہ وزیراعظم کے دورمیں ہوا تو وکالت نامہ واپس لیتا ہوں جس پر چیف جسٹس نے ریمارکس دیے کہ کام جس کے دورمیں بھی ہوا لیکن ٹھیک نہیں ہوا۔بابر اعوان نے کہا کہ مجھے سن لیں میں متاثرہ فریق ہوں، چیف جسٹس نے ریمارکس دیے کہ اس ملک کے لوگ اس معاملے میں سب سے زیادہ متاثرہ ہیں، شفاف ٹرائل ہر کسی کے لیے ضروری ہے۔چیف جسٹس نے ریمارکس دیے کہ کیس وزیراعظم کو بھیج کرسیکرٹری سے رپورٹ طلب کر لیتے ہیں جس پر بابر اعوان نے کہا کہ آپ کیس وزیراعظم کو نہ بھیجیں خود فیصلہ کریں۔بعدازاں اسلام آباد ہائی کورٹ نے آئندہ جمعے تک سی ڈی اے سے جواب طلب کرتے ہوئے متنازع اراضی کے استعمال کو تاحکم ثانی روک دیا۔
43,پاکستان,https://urdu.arynews.tv/army-chief-extension-case-pakistan-pm-imran-khan-reacts-to-sc-order/,تفصیلات کے مطابق وزیراعظم عمران خان نے سماجی رابطے کی ویب سائٹ ٹوئٹر پر آرمی چیف مدت ملازمت توسیع کیس میں فیصلے پرردعمل دیتے ہوئےکہا آج ان کو شدید مایوسی ہوئی ہوگی جو اداروں میں تصادم چاہتےتھے، ہمارے بیرونی دشمنوں اور اندرونی مافیا کیلئے بھی آج برا دن ہے۔Today must be a great disappointment to those who expected the country to be destabilised by a clash of institutions. That this did not happen must be of special disappointment to our external enemies & mafias within –عمران خان کا کہنا تھا کہ پی ٹی آئی نے آزادعدلیہ کےلئے 23سال جدوجہد کی ہے، آزادعدلیہ کی تحریک کیلئے2007میں جیل بھی گیا چیف جسٹس آصف سعید کھوسہ کیلئے میرےدل میں بہت احترام ہے، چیف جسٹس آصف سعیدکھوسہ کوعدلیہ کی تاریخ کا عظیم جج سمجھتاہوں۔یاد رہے سپریم کورٹ نے مختصر فیصلہ میں آرمی چیف کی مدت ملازمت میں 6ماہ کی توسیع کرتے ہوئے حکومت کا نوٹیفکیشن مشروط طور پر منظور کرلیا اور کہا آرمی چیف جنرل قمر باجوہ اپنے عہدے پر برقرار رہیں گے۔فیصلے میں کہا گیا آرمی چیف کی مدت ملازمت میں توسیع چیلنج کی گئی، حکومت نے یقین دلایا 6 ماہ میں اس معاملےپرقانون سازی ہوگی، حکومت نے 6ماہ میں قانون سازی کی تحریری یقین دہانی کرائی، 6 ماہ بعداس سلسلےمیں کی گئی قانون سازی کاجائزہ لیا جائے گا۔سپریم کورٹ کا کہنا تھا کہ اس معاملے پرقانون سازی کرناپارلیمنٹ کااختیار ہے ، قانون سازی کے لئے معاملہ پارلیمنٹ بھیجا جائے، تحمل کا مظاہرہ کرکے معاملہ پارلیمنٹ پر چھوڑتے ہیں، پارلیمنٹ آرٹیکل 243 اور ملٹری ریگولیشن 255 کے سقم دور کرے۔
44,پاکستان,https://urdu.arynews.tv/sheikh-rasheed-on-bajwa-extension-sc-verdict/, لاہور : وفاقی وزیر ریلوے شیخ رشید نے کہا کہ 6ماہ کو 3سال ہی سمجھیں ، آرمی چیف تین سال پورے کریں گے، فیصلہ کچھ اور آتا تو اس کےلئے بھی تیار تھے، قانون میں سقم ہے ،غلطیوں کو دور کریں گے۔تفصیلات کے مطابق وفاقی وزیر ریلوے شیخ رشید نے سپریم کورٹ کی جانب سے آرمی چیف کی مدمت ملازمت میں 6 ماہ کی توسیع کے فیصلے کے حوالے سے کہا 6ماہ کو 3سال ہی سمجھیں، کسی نے پہلےتوسیع کوچیلنج نہیں کیا اس لئے کوتاہیاں ہوئیں۔شیخ رشید کا کہنا تھا کہ کہہ سکتا ہوں کہ معاملے پر مسلم لیگ(ن) آن بورڈ ہے، قمرزمان کائرہ اچھے ساتھی ہیں مگر خواب دیکھنےپر پابندی نہیں، آرمی چیف تین سال پورے کریں گے۔وفاقی وزیر ریلوے نے مزید کہا کہ قانون میں سقم ہے ، غلطیوں کو دور کریں گے، آرمی چیف کی غلطی نہیں ،ہم نے کاغذات پورے تیار نہیں کئے تھے، فیصلہ کچھ اور آتا تو اس کےلئے بھی تیار تھے۔شیخ رشید نے کہا 6 ماہ کےساتھ ڈھائی سال لگالیےجائیں ، سب کچھ ٹھیک ہے اور 6 ماہ کا مطلب 3 سال ہیں، فروغ نسیم پر جو سارا ملبہ ڈالا جارہا ہے وہ غلط ہے۔یاد رہےسپریم کورٹ نے مختصر فیصلہ میں آرمی چیف کی مدت ملازمت میں 6ماہ کی توسیع کرتے ہوئے حکومت کا نوٹیفکیشن مشروط طور پر منظور کرلیا اور کہا آرمی چیف جنرل قمر باجوہ اپنے عہدے پر برقرار رہیں گے۔فیصلے میں کہا گیا آرمی چیف کی مدت ملازمت میں توسیع چیلنج کی گئی، حکومت نے یقین دلایا 6 ماہ میں اس معاملےپرقانون سازی ہوگی، حکومت نے 6ماہ میں قانون سازی کی تحریری یقین دہانی کرائی، 6 ماہ بعداس سلسلےمیں کی گئی قانون سازی کاجائزہ لیا جائے گا۔سپریم کورٹ کا کہنا تھا کہ اس معاملے پرقانون سازی کرناپارلیمنٹ کااختیار ہے ، قانون سازی کے لئے معاملہ پارلیمنٹ بھیجا جائے، تحمل کا مظاہرہ کرکے معاملہ پارلیمنٹ پر چھوڑتے ہیں، پارلیمنٹ آرٹیکل 243 اور ملٹری ریگولیشن 255 کے سقم دور کرے۔فیصلہ میں کہا گیا تحریری بیان کی بنیاد پر حکومت کا جاری نوٹیفکیشن درست قرار دیتےہیں، چیف آف آرمی اسٹاف قمر جاویدباجوہ اپنی ملازمت جاری رکھیں گے۔
45,پاکستان,https://urdu.arynews.tv/sc-issue-written-verdict-on-general-bajwa-extention/,اسلام آباد : سپریم کورٹ نے آرمی چیف جنرل قمر جاوید باجوہ سے متعلق قانون سازی کے لئے حکومت کو پارلیمنٹ کا پابند کر دیا اور کہا ایکٹ آف پارلیمنٹ کے ذریعے 6 ماہ میں آرٹیکل 243 کی وسعت کا تعین کیا جائے۔تفصیلات کے مطابق آرمی چیف جنرل قمر جاوید باجوہ کی مدت ملازمت سے متعلق سپریم کورٹ کاتحریری فیصلہ جاری کردیا گیا ، چیف جسٹس آصف کھوسہ کی سربراہی میں 3رکنی بینچ نے 3صفحات پرمشتمل فیصلہ جاری کیا۔تحریری فیصلہ میں کہا گیا ہے کہ عدالت اس معاملےپر تحمل کا مظاہرہ کر رہی ہے ، عدالت مناسب سمجھتی یہ معاملہ پارلیمنٹ پر چھوڑ دیا جائے اور آرمی  چیف کی سروس کی شرائط ،مدت کو قانون سازی کےذریعےواضح کیاجائے جبکہ پارلیمنٹ آرٹیکل 243 کے دائرہ اختیار کو بھی واضح کرے۔تحریری فیصلہ کے مطابق جنرل قمر جاوید باجوہ 6 ماہ تک بطور آرمی چیف اپنی خدمات جاری رکھیں گے ، جنرل قمر جاوید باجوہ کی موجودہ تقرری پارلیمنٹ کی قانون سازی سےمشروط ہوگی، قانون سازی کے لیے 6 ماہ کی مدت آج سے شروع ہو جائے گی۔سپریم کورٹ نے فیصلے میں کہا گیا نئی قانون سازی آرمی چیف کی مدت اور قواعد و ضوابط کا تعین کرے گی، جنرل قمر جاوید باجوہ کی توسیع کو سپریم کورٹ میں چیلنج کیا گیا اور وفاقی حکومت اس معاملے پر اپنا مؤقف بدلتی رہی، کبھی آرٹیکل243پرانحصار کیاگیا اور کبھی ریگولیشن255پر۔تحریری فیصلہ میں کہا گیا اٹارنی جنرل نے آج جنرل قمر جاوید باجوہ کی بطورآرمی چیف تقرری دستاویزدکھائیں، اٹارنی جنرل کی معاونت سےہم مدت ملازمت کے حوالے سے قانونی نقطہ تلاش نہیں کر پائے، کیا آرمی چیف کو ری اپوائنٹ یا توسیع دی جا سکتی ہے ایسا کوئی نقطہ نہیں ملا، اٹارنی جنرل کے ہمارے سوالات پرجوابات پاکستان آرمی میں رائج روایات پرمنحصرتھے۔فیصلے کے مطابق اٹارنی جنرل نےواضح یقین دہانی کرائی روایات کو قانونی شکل دی جائے گی اور قانون سازی 6ماہ کے اندر ہوگی۔یا د رہے اس سے قبل سپریم کورٹ نے مختصر فیصلہ میں آرمی چیف کی مدت ملازمت میں 6ماہ کی توسیع کرتے ہوئے حکومت کا نوٹیفکیشن مشروط طور پر منظور کرلیا اور کہا آرمی چیف جنرل قمر باجوہ اپنے عہدے پر برقرار رہیں گے۔فیصلے میں کہا گیا آرمی چیف کی مدت ملازمت میں توسیع چیلنج کی گئی، حکومت نے یقین دلایا 6 ماہ میں اس معاملےپرقانون سازی ہوگی، حکومت نے 6ماہ میں قانون سازی کی تحریری یقین دہانی کرائی، 6 ماہ بعداس سلسلےمیں کی گئی قانون سازی کاجائزہ لیا جائے گا۔سپریم کورٹ کا کہنا تھا کہ اس معاملے پرقانون سازی کرناپارلیمنٹ کااختیار ہے ، قانون سازی کے لئے معاملہ پارلیمنٹ بھیجا جائے، تحمل کا مظاہرہ کرکے معاملہ پارلیمنٹ پر چھوڑتے ہیں، پارلیمنٹ آرٹیکل 243 اور ملٹری ریگولیشن 255 کے سقم دور کرے۔فیصلہ میں کہا گیا تحریری بیان کی بنیاد پر حکومت کا جاری نوٹیفکیشن درست قرار دیتےہیں، چیف آف آرمی اسٹاف قمر جاویدباجوہ اپنی ملازمت جاری رکھیں گے
46,پاکستان,https://urdu.arynews.tv/there-are-no-issues-in-the-decision-the-government-has-been-empowered-the-attorney-general/,اسلام آباد: اٹارنی جنرل آف پاکستان انور منصور خان نے کہا ہے کہ آرمی چیف سے متعلق سپریم کورٹ کے فیصلے میں کوئی ایشونہیں ہے حکومت کواختیاردیاگیاہے۔تفصیلات کے مطابق سپریم کورٹ کی جانب سے آرمی چیف جنرل قمر جاوید باوجوہ کی مدت ملازمت میں 6 ماہ کی توسیع کے فیصلے پر اے آر وائی سے خصوصی گفتگو کرتے ہوئے اٹارنی جنرل آف پاکستان انور منصور خان کا کہنا تھا کہ عدالتی فیصلےکےبعدسادہ اکثریت سےفیصلہ ہوگا۔انہوں نے بتایا کہ پارلیمنٹ میں بل پیش کیاجائےگاجسےپاس کرناہوگا، عدالتی فیصلہ واضح ہےسادہ اکثریت سےفیصلہ ہوگا۔اٹارنی جنرل انورمنصور کا کہنا تھا کہ عدالتی فیصلےکےبعداب کوئی ابہام پیدانہیں ہوتا، حکومت کو6ماہ کا وقت دیاگیااس کےبعدقانون کےمطابق فیصلہ ہوگا۔واضح رہے کہ سپریم کورٹ نے آرمی چیف جنرل قمرجاوید باجوہ کی مدت ملازمت میں 6 ماہ کی توسیع کردی اور قانون سازی کیلئے معاملہ پارلیمنٹ بھیجنے کی ہدایت کرتے ہوئے کہا آرمی چیف جنرل قمر باجوہ اپنے عہدے پر برقرار رہیں گے۔
47,کھیل,https://urdu.arynews.tv/sohail-tanvir-reprimanded-for-code-of-conduct-violation/,کراچی: قائداعظم ٹرافی فرسٹ الیون ٹورنامنٹ کے میچ میں ضابطہ اخلاق کی خلاف ورزی کرنے پر ناردرن کے کرکٹر سہیل تنویر کو تنبیہ جاری کردی گئی۔تفصیلات کے مطابق سہیل تنویر کو یو بی ایل اسپورٹس کمپلیکس کراچی میں بلوچستان کے خلاف نویں راؤنڈ کے میچ میں کھیل کے سامان کی توہین کرنے سے متعلق لیول 1 جرم کا مرتکب پایا گیا ہے۔میچ کے دوران بلوچستان کی دوسری اننگز میں باؤلنگ کے دوران ناردرن کے سہیل تنویر کو وکٹ حاصل نہ کرنے پر مایوسی میں گیند کو کک کرتے ہوئے دیکھا گیا ۔آن فیلڈ امپائرز قیصر وحید اور عمران جاوید نے سہیل تنویر کو پی سی بی کوڈ آف کنڈکٹ کے آرٹیکل 2.2 کی خلاف ورزی کرنے پر چارج کیا۔سہیل تنویر کی جانب سے اعتراف جرم کرنے پر میچ ریفری احمر سعید نے انہیں تنبیہ جاری کردی۔واضح رہے کہ کرکٹ ٹیم کے اوپنر بلے باز احمد شہزاد کو پی سی بی ضابطہ اخلاق کے لیول ون کی خلاف ورزی پر میچ فیس کا 50 فیصد جرمانہ کیا جا چکا ہے۔احمد شہزاد کو نان آئیڈینٹی فکیشن کی بنا پر بطور کپتان چارج کیا گیا، اظہر علی اور فاسٹ بولر سہیل خان کو بھی پی سی بی ضابطہ اخلاق کی خلاف ورزی پر تنبیہ کی گئی ہے۔
48,پاکستان,https://urdu.arynews.tv/army-chief-extension-does-not-expire-after-6-months/,اسلام آباد: بیرسٹر فروغ نسیم نے کہا ہے کہ آرمی چیف کی مدت آج رات12بجےسےشروع ہوجائےگی اور ایسا نہیں ہے کہ مدت 6 ماہ میں ختم ہو جائے گی۔تفصیلات کے مطابق اٹارنی جنرل انور منصور، فردوس عاشق اعوان اور شہزاد اکبر کے ہمراہ پریس کانفرنس کرتے ہوئے بیرسٹر فروغ نسیم نے کہا کہ پٹیشن ختم ہوگئی ہےاب کوئی تلوارنہیں لٹک رہی، پھرکہہ دوں آرمی چیف کی مدت 6ماہ بعدختم نہیں ہوگی۔فروغ نسیم نے کہا کہ عدالت کی جانب سےکہاگیا6ماہ میں قانون لایاجائے، آرمی چیف کی مدت سےمتعلق قانون لایاجائےگا، قانون سازی ہم ایک ہفتے ایک مہینےمیں بھی کرسکتےہیں،قانون سےمتعلق سپریم کورٹ کی ڈائریکشن ہے۔بیرسٹر فروغ نسیم نے کہا ہے کہ دشمن عناصرمختلف باتیں پھیلاکرفائدہ اٹھانا چاہتےہیں تاہم جنرل قمرجاویدباجوہ جمہوریت کے ساتھ کھڑےہیں، آرمی چیف، عدلیہ اورایسےاداروں سےمتعلق سیاست نہ کریں۔انہوں نے کہا کہ 18ویں ترمیم کےبعد2حکومتیں آئیں یہ قانون ٹھیک نہیں کیاگیاجس نے18ویں ترمیم بنائی ان سےپوچھیں یہ قانون ٹھیک کیوں نہیں کیا؟ عمران خان کی حکومت آئی تواس معاملےپرکہہ دیایہ ہوگیاوہ ہوگیا۔فروغ نسیم کا کہنا تھا کہ لائٹرموڈمیں کہی گئی اس بات کوبریکنگ نیوزبناکرپیش کیاگیا، کچائی کرنےسےمتعلق بھی کل ایک فیک نیوزچلائی گئی، ایسی کوئی بات نہیں ہوئی،اگرکاائی کی ہوتی توہم بتاتے جب کہ میرےلائسنس سے متعلق بھی غلط خبرچلائی گئی، فیک نیوزاوراینگل دےکربھارت بھرپورپروپیگنڈاکرتارہا۔ان کا کہنا تھا کہ جنرل کیانی کےوقت بھی توسیع پرعدالت میں درخواست گئی تھی، یہ معاملہ اس وقت نمٹادیاجاتاتوآج یہ صورتحال نہ پیداہوتی، عدالت کی جانب سےمعاونت کرنےپرشکریہ اداکرتےہیں۔اس موقع پر اٹارنی جنرل انور منصور نے کہا کہ سپریم کورٹ کاآج کافیصلہ تاریخی ہے،مستقبل میں بھی رہنمائی ہوگی،سپریم کورٹ میں آرمی چیف کی مدت ملازمت میں توسیع کاکیس3دن چلا جس میں قانونی معاملات پرگفتگوہوئی۔ان کا کہنا تھا کہ آرمی ایکٹ آج تک چیلنج نہیں ہوانہ ہی اس پرکوئی بات ہوئی، روایتی طورپرپہلےبھی مدت ملازمت میں توسیع دی جاتی رہی ہے، روایت چلنےکی وجہ سےاس قانون پرکبھی کسی نےتوجہ نہیں دی، عدالت نےپہلےمرتبہ اس قانون کودیکھاجس میں رہنمائی کی گئی۔
49,پاکستان,https://urdu.arynews.tv/conspiracy-failed-indias-hopes-turned-water-pm/,اسلام آباد: وزیراعظم عمران خان نے کہا ہے کہ مارچ اوردھرنےکی وجہ سےبھارت میں خوشیاں منائی گئیں مگر ہم نےملک کوغیرمستحکم کرنےکی سازش کوناکام بنایا۔تفصیلات کے مطابق افریقی ممالک کےسفراکی کانفرنس سےخطاب ہوئے وزیراعظم عمران خان نے کہا کہ دھرنے کو بھارت نے جشن کی طرح استعمال کیا، بھارت نے سپریم کورٹ کا معاملہ بھی استعمال کیا، بی جےپی حکومت دھرنے،مارچ اورحالیہ صورتحال کی وجہ سےخوش تھی وہ سوچ تھی پاکستان میں ادارے آپس میں لڑجائیں گے، ہمیں خوشی ہےبھارت کی خواہشوں پرایک بارپھرپانی پھرگیا۔وزیراعظم نے کہا کہ پاکستان میں ادارےمضبوط ہورہےہیں اور اپنی حدودمیں رہ کرکام کررہےہیں،عدلیہ مضبوط ہے اور دیگرادارےبھی مضبوط ہورہےہیں۔انہوں نے کہا کہ پاکستان کےدشمنوں کوشکست ملی ہے، پاکستان مشکل وقت سےنکل کرتیزی سےآگےبڑھ رہاہے، دشمنوں کی کوئی خواہش پوری نہیں ہوگی،پاکستان ترقی کرےگا۔وزیراعظم کا کہنا تھا کہ چین نےاپنےاداروں میں میرٹ پرتعیناتیاں کیں،میرٹ پرتعیناتیوں کیلئےچین نےایک سسٹم بنایاہواہے اور میرٹ کی پالیسی پرعملدرآمدکرکے ہی چین نے ترقی کی۔انہوں نے بتایا کہ منیراکرم پاکستان کےبہترین سفارتکارہیں،چین کےسفیرکےریمارکس کےبعدمنیراکرم کی یواین میں تعیناتی کی، چین کےایک سفیرنےمجھ سےکہامنیراکرم کی شاندارکارکردگی رہی۔وزیراعظم کا کہنا تھا کہ ہمیں اداروں کی بہتری کیلئےمیرٹ پرتوجہ بہت ضروری ہے کیونکہ میرٹ جتنازیادہ ہوگااتنی ہی جمہوریت پروان چڑھےگی، دنیامیں بھی دیکھ لیں وہ ٹیم اوپرجاتی ہےجس میں میرٹ ہو، ہم تمام اداروں میں میرٹ کی بنیادپرتعیناتیاں کریں گے۔وزیراعظم کا مزید کہنا تھا کہ دنیابھرمیں کھیلوں کےدوران سفیروں سےبھی ملاقاتیں ہوتی تھیں اور دنیا بھر میں پاکستانی سفیربہترین مانےجاتےہیں۔
50,متفرق,https://urdu.arynews.tv/kerala-polices-intervenes-after-boy-complaints-delay-in-cycle-repairs/,نئی دہلی: بھارتی ریاست کیرالا کے 10 سالہ طلب علم نے سائیکل کی مرمت میں تاخیر کرنے والے مکینک کے خلاف پولیس اسٹیشن میں شکایت درج کرادی۔بھارتی میڈیا رپورٹ کے مطابق ریاست کیرالا کے علاقے خوزی کوڈی میں واقع ایلامپلاڈ یوپی اسکول کے طالب علم نے اپنی سائیکل 5 ستمبر کو مرمت کےلیے مکینک کو دی مگر اُس نے دلچسپی سے کام نہ کیا۔رپورٹ کے مطابق بچے نے مکینک سے بار بار درخواست بھی کی مگر اُس نے کام کرنے میں دلچسپی ظاہر نہیں کی جس کے بعد ’ابن‘ نامی بچے نے پولیس کے نام شکایتی خط تحریر کیا۔بچے نے خط میں ساری کہانی بیان کرتے ہوئے پولیس حکام سے اپیل کی کہ وہ مکینک کے خلاف کارروائی کریں کیونکہ اُس نے اتنے دن گزر جانے کے باوجود سائیکل ٹھیک نہیں کی۔’مکینک نے مجھ سے ایڈوانس کی مد میں 200 روپے لیے اور وعدہ کیا کہ وہ جلد ہی سائیکل ٹھیک کر کے دے گا، مگر جب بھی میں اُس کی دکان پر گیا تو وہ بند تھی، آپ اس معاملے کی تحقیقات کریں اور مجھے میری سائیکل واپس دلوائیں‘۔ریاست کیرالا کے میپایور پولیس اسٹیشن نے بچے کا خط ملنے کے بعد اُسے یقین دہانی کرائی کہ وہ مکینک کو پابند کریں گے اور جلد سائیکل لاکر دیں گے۔നോട്ടുബുക്കിലെ പേജ് ചീന്തി അതിലെഴുതി മേപ്പയ്യൂർ പോലീസ് സ്റ്റേഷനിൽ ലഭിച്ച പരാതിയിങ്ങനെയാണ്:മേപ്പയൂർ പോലീസ് സ്റ്റേഷൻ…پولیس نے اس کیس میں دلچسپی لیتے ہوئے چوبیس گھنٹے کے اندر ہی معاملے کو حل کروایا اور مکینک سے سائیکل ٹھیک کرواکے بچے کے حوالے کی۔
51,پاکستان,https://urdu.arynews.tv/shah-mehmood-qureshi-army-chief-extension-india/,"اسلام آباد : وزیر خارجہ شاہ محمود قریشی نے کہا ہے کہ آرمی چیف کی توسیع معاملہ ہمارا اندرونی مسئلہ تھا لیکن اُس کے شادیانے ہندوستان میں بج رہے تھے، سیکیورٹی اداروں نے کبھی ہم پر اپنی رائے مسلط نہیں کی۔یہ بات انہوں نے سپریم کورٹ کے فیصلے پر میڈیا سے بات کرتے ہوئے اپنے ردعمل میں کہی، شاہ محمود قریشی کا کہنا تھا کہ خطے کی صورتحال کو دیکھا جائے تو فوج کے سربراہ کا معاملہ عدالت میں ہونا بہتر نہ تھا۔انہوں نے کہا کہ آرٹیکل 243 چیف ایگزیکٹو کو آرمی چیف کی توسیع کا اختیار دیتا ہے، آئین میں کوئی تبدیلی نہیں ہورہی کیونکہ آئین میں کچھ بھی مبہم نہیں، دو تہائی اکثریت کی ضرورت نہیں ہے۔وزیرخارجہ نے کہا کہ عدالت کی جانب سے توسیع کا فیصلہ بر وقت آنا مناسب اقدام ہے کیونکہ پاکستان کو بے یقینی کی صورتحال میں رکھنا اِس کے مفاد میں نہیں۔ایک سوال کے جواب میں اُن کا کہنا تھا کہ عدالتی فیصلے کا حکومت احترام کرتی ہے، اِس فیصلے پر کابینہ میں تبادلہ خیال کیا جائے گا، ہمارے اتحادیوں میں کوئی مسئلہ دکھائی نہیں دیتا، وہ کل بھی ہمارے ساتھ تھے اور آج بھی ساتھ ہیں۔شاہ محمود قریشی کا مزید کہنا تھا کہ ہم نے ہر صورت اپوزیشن جماعتوں کو ساتھ لے کر چلنے کی کوشش کی ہے، جمہوریت کے تسلسل اور ملک کے سیاسی استحکام میں اپوزیشن کو بھی کردار ادا کرنا ہوگا۔
"
52,حیرت انگیز,https://urdu.arynews.tv/desi-groom-skydives-to-join-his-baraat-video-goes-viral/,"ہر لڑکا یا لڑکی اپنی شادی کو یادگار بنانا چاہتا ہے اور اس لمحے کو تاریخی بنانے کے لیے وہ طرح طرح کے جتن بھی کرتا ہے، کچھ تو ایسے بھی ہیں جو زندگی کے نئے سفر کو  منفرد بنانے کے لیے بہت ہی انوکھے انداز اپناتے ہیں۔شادی زندگی بھر کے لیے نہایت اہم اور خاص لمحہ ہوتا ہے لیکن کچھ لوگ اس کو مزید خاص بنانے کے لیے الگ ہی انداز اپناتے ہیں، اسی طرح بھارت کے نوجوان نے بھی کیا۔رپورٹ کے مطابق آکاش نے 13 ہزار فٹ کی بلندی سے چھلانگ لگائی، دلہا جب بلندی سے نیچے آرہا تھا تو پنڈال میں موجود 500 سے زائد مہمانوں کی نظریں آسمان کی طرف ہی تھیں۔  Hardrock Hotel, Cabo San Lucas #skysquared2019 Akaash the groom coming from the sky!دلہا کا کہنا تھا کہ وہ اپنے دوستوں اور اہل خانہ کو بھی اسی انداز سے لانا چاہتا تھا مگر سب اس تجربے سے خوف زدہ تھے اور چند قانونی وجوہات بھی آڑے آگئیں جس کی وجہ سے پروگرام کو منسوخ کرنا پڑا۔نوجوان کا کہنا تھا کہ ’میں نے پہلے ہی سوچا تھا کہ اپنی شادی پر کچھ ایسا کروں گا جو کسی نہ کیا ہو، اسکائی ڈائیونگ کرنے سے میری منگیتر اور اہل خانہ نے روکا کیونکہ وہ خوف زدہ تھے مگر میں یہ فیصلہ کرچکا تھا‘۔  Congratulations guys!!! Was a pleasure working with you @akaashyadav and @gaganpreet93 @palmsweddingsandevents we love working with you again @elsadilasser and @mjetoile wonderful team @vvrproductionhouse and @delcaboeventdesign I can’t wait to see your beautiful work @zohaibali.co.uk #indianwedding #cabowedding #love #florist #floristincabo #hardwork"
53,فن و ثقافت,https://urdu.arynews.tv/muhammad-yousuf-dehlvi-calligrapher/,خطاطی اور خوش نویسی نہ صرف ایک فن ہے بلکہ خاص طور پر اسلامی خطاطی کو نہایت متبرک اور باعثِ اجر و ثواب سمجھا جاتا ہے۔ تاہم اس فن کی مختلف شکلیں ہیں۔ ان میں طغریٰ اور عام خطاطی شامل ہے جس میں ہمارے ملک میں کئی شخصیات نے نام و مقام بنایا۔ ان میں سے ایک محمد یوسف دہلوی بھی ہیں جو نہایت خوش ذوق اور قابل خطاط مانے جاتے ہیں۔ان کے والد منشی محمد الدین جنڈیالوی بھی خطاط تھے جنھوں نے 1932 میں غلافِ کعبہ پر خطاطی کا شرف حاصل کیا۔ یوسف دہلوی نے انہی سے ذوقِ خوش نویسی سمیٹا تھا۔ وہ مختلف خوش نویسوں اور اپنے دور کے باکمال خطاطوں کے فن پاروں کا گہرائی سے مطالعہ کرتے رہے اور اس فن میں اپنی اختراع اور اجتہادی صلاحیتوں کے سبب ممتاز ہوئے۔ انھوں نے ایک نیا طرز متعارف کروایا جسے دہلوی طرزِ نستعلیق کہا جاتا ہے۔قیامِ پاکستان کے بعد انھوں نے اس وقت کے وزیرِاعظم لیاقت علی خان کے اصرار اور ڈاکٹر ذاکر حسین کی کوششوں سے پاکستان کے کرنسی نوٹوں پر اپنے فنِ خطاطی کے نقوش چھوڑے۔ بعد ازاں پاکستان ہجرت کی اور ایک بار پھر یہاں سکوں پر لفظ حکومتِ پاکستان نہایت خوب صورت انداز میں تحریر کیا۔آپ نے ریڈیو پاکستان کا مونو گرام دیکھا ہو گا جس پر قرآنی آیت، قُولُوالِلنَّاسِ حُسناً تحریر ہے؟ یہ بھی محمد یوسف دہلوی کے کمالِ فن کا نمونہ ہے۔ 11 مارچ 1977 کو ایک ٹریفک حادثے میں یوسف دہلوی زندگی کی بازی ہار گئے.
54,پاکستان,https://urdu.arynews.tv/usman-dar-pti-loans-to-youth-isb/,"اسلام آباد : وزیراعظم کے معاون خصوصی عثمان ڈار نے کہا ہے کہ نوجوانوں کو آسان شرائط پر قرضہ کی فراہمی انہیں معاشی طور پر خودمختار بنانے میں مدد دے گی، اسکیم کا مثبت ردعمل سامنے آرہا ہے۔ان خیالات کا اظہار انہوں نے اسلام آباد میں پاکستان میں نوجوانوں کی صورتحال کے عنوان سے منعقدہ ایک کانفرنس سے خطاب کرتے ہوئے کیا۔معاون خصوصی برائے امور نوجوانان عثمان ڈار نے کہا کہ ملک کی اڑسٹھ فیصد آبادی نوجوانوں پر مشتمل ہے اور حکومت انہیں قومی دھارے میں لانے کے لئے کوشاں ہے۔انہوں نے کہا کہ کامیاب جوان پروگرام کے تحت ملک بھر کے نوجوانوں کو آسان شرائط پر قرضہ فراہم کرنے کی حکومتی پالیسی کی بدولت انہیں معاشی طور پر خودمختار بنانے میں مدد ملے گی۔عثمان ڈار کا کہنا تھا کہ کامیاب جوان کی لانچنگ پہلا فیز تھا، بینکوں کے ساتھ مکمل کوآرڈینیشن ونگ چل رہا ہے، نوجوان گھر بیٹھے کامیاب جوان پروگرام کا حصہ بن سکتےہیں۔؎انہوں نے کہا کہ ہیکرز کامیاب جوان کی ویب سائٹ کو ہیک نہیں کرسکے، سائبر حملوں کو ناکام بنانے پراین ٹی سی ٹیم کو خراج تحسین پیش کرتا ہوں،۔کامیاب جوان پروگرام پر کچھ لوگوں کو کنفیوژن تھی جو اب دور ہوگئی ہے، پروگرام کے تحت ایک سے 5لاکھ تک 6فیصد انٹرسٹ ریٹ ہوگا اور 1لاکھ تک قرضے پر انٹرسٹ فری ہوگا۔مزید پڑھیں: وزیراعظم کے کامیاب جوان پروگرام کی ویب سائٹ ہیک کیلئے بھارت سے سائبر حملےعثمان ڈار نے مزید کہا کہ اس اسکیم پر عوام کا مثبت ردعمل سامنے آرہا ہے اور اب تک تقریباً75 ہزار نوجوانوں نے آن لائن رجسٹریشن فارمز پُر کیے ہیں۔
"
55,صحت,https://urdu.arynews.tv/eye-problem-and-cataract-surgery/,
56,فن و ثقافت,https://urdu.arynews.tv/nadia-hussain-reply-to-followers/,کراچی: نامور پاکستانی ماڈل اور اداکارہ نادیہ حسین نے سوشل میڈیا پر تنقید کرنے والے ناقدین کو کرارا جواب دے کر معافی مانگنے پر مجبور کردیا۔سماجی رابطے کی ویب سائٹ انسٹاگرام پر میک آرٹسٹ، اینکر اور ماڈل نے اپنی پوسٹ پر مداحوں کی جانب سے کیے جانے والے کمنٹس کا اسکرین شارٹ شیئر کی اور انہیں معافی مانگنے پر مجبور کردیا۔نادیہ نے اسکرین شارٹ شیئر کرتے ہوئے لکھا کہ تم لوگ یہ سوچتے ہو کہ ہم کمنٹس نہیں پڑھیں گے تو جو دل میں آئے وہ لکھ دیتے اور پھر معافی مانگتے ہو۔انہوں نے مداحوں کو مطلع کیا کہ وہ اپنی پوسٹ پر آنے والے تمام کمنٹس پڑھتی ہیں لہذا اگلی بار اس انداز سے کمنٹس نہ کریں۔ اداکارہ نے مداحوں کو تین آپشنز رکھتے ہوئے مشورہ دیا کہ ’خاموش رہو، جب بولو اچھا بولو ورنہ مت بولو، مجھے انفالو کردو‘۔پاکستانی ماڈل نے مداحوں زندگی گزارنے کا سادہ کلیہ بیان کرتے ہوئے کہا کہ خوش رہو اور دوسروں کو بھی خوش رہنے دو‘۔
57,سائنس اور ٹیکنالوجی,https://urdu.arynews.tv/facebook-whatsapp-instagram-services-down/,سان فرانسسکو: دنیا بھر میں سماجی رابطے کی سب سے بڑی ویب سائٹ فیس بک اور انسٹاگرام کی سروسز اچانک معطل ہوگئیں۔اطلاعات کے مطابق صارفین کو تصاویر اور ویڈیوز شیئر کرنے میں شدید پریشانی کا سامنا ہے، امریکا، ویت نام، کینیڈا، جنیوا، سوئٹزرلینڈ، ڈنمارک سمیت دیگر ممالک میں بھی سوشل میڈیا سروس متاثر ہوئی۔صارفین کے مطابق فیس بک میسنجر پر پیغامات بھیجنے اور موصول ہونے میں مشکلات کا سامنا ہے اسی طرح تصاویر اپ لوڈ نہیں ہورہیں جبکہ انسٹاگرام کی فیڈ بھی کام نہیں کررہیں۔اسی طرح پیغام رسانی کی سب سے بڑی موبائل ایپلیکشن واٹس ایپ کے چند ممالک کے صارفین بھی سروس کے حوالے سے شکایات کررہے ہیں۔پاکستانی صارفین کو انسٹاگرام کی سروس استعمال کرنے میں مشکلات کا سامنا ہے۔ ٹیکنالوجی پر نظر رکھنے والے ماہرین نے سروس کی بندش کے حوالے سے رپورٹ بھی جاری کی۔یاد رہے کہ اس سے قبل رواں سال جولائی اور اپریل میں بھی دنیا بھر میں اچانک فیس بک اور اُس کی زیرملکیت اپیلیکشنز کی سروس بند ہوگئیں تھیں، تکنیکی ٹیم نے کئی گھنٹوں کی جدوجہد کے بعد خرابی کو دور کر کے سروس بحال کی تھی۔سماجی رابطے اور مائیگروبلاگنگ کی ویب سائٹ پر سروس کی بندش کے حوالے سے ہیش ٹیگ instagramdown# بھی چلا جسے استعمال کرتے ہوئے صارفین نے اپنے ساتھ پیش آنے والے مسئلے سے آگاہ کیا۔
58,پاکستان,https://urdu.arynews.tv/data-darbar-case-facilitator-death-sentence-22-times/,"لاہور : انسداد دہشت گردی کی خصوصی عدالت نے داتا دربار دھماکا کیس کے سہولت کار ملزم کو 22 بار سزائے موت اور ایک بار عمر قید کی سزا سنادی، چار لاکھ روپے جرمانے کی ادائیگی کا بھی حکم دیا گیا ہے۔تفصیلات کے مطابق سانحہ داتا دربار کیس پر لاہور کی خصوصی عدالت نے فیصلہ سنا دیا، دھماکا کیس کے سہولت کار ملزم محسن خان کو مجموعی طور پر22 بار سزائے موت اور ایک بار عمر قید کی سزا دے دی گئی۔انسداد دہشت گردی کی دفعہ 7 اے ٹی اے کے تحت 11بار اور دفعہ 302 کے تحت بھی 11مرتبہ موت کی سزا کا حکم سنا دیا گیا۔اس کے علاوہ عدالتی فیصلے میں ملزم کو 4 لاکھ روپے جرمانے کی ادائیگی کا حکم دیا گیا یہ رقم مقتولین لواحقین کو ادا کی جائے گی۔واضح رہے کہ8مئی 2019 کو داتا گنج بخشؒ لاہور کے مزار کے باہر ایلیٹ فورس کی گاڑی پر دہشت گردوں کے خود کش حملے میں5اہلکاروں سمیت 13 افراد شہید جبکہ 30 زخمی ہوئے تھے۔ دھماکےمیں 7کلو دھماکا خیز مواد استعمال کیا گیا تھا۔ شہداء میں ایک 10 سالہ بچہ بھی شامل تھا۔استغاثہ کے مطابق محسن کا تعلق چارسدہ کے علاقے شبقدر سے ہے اور اس نے خود کش حملہ آور کو سہولت کاری فراہم کی تھی۔خود کش حملہ آور صدیق اللہ اور محسن خان6 مئی کو طور خم کے راستے افغانستان سے پاکستان میں داخل ہوئے تھے اور دونوں 8 مئی کو لاہور آئے تھے جہاں اُنہوں نے داتا دربار کے قریب ایک مکان میں رہائش اختیار کی۔مزید پڑھیں : داتا دربار خود کش حملہ آور کی شناخت ، سہولت کارگرفتارگرفتاری کے وقت خود کش حملہ آور کے سہولت کار سے بارودی مواد بھی برآمد ہوا تھا جب کہ ملزم کا تعلق کالعدم تنظیم سے ہے۔
"
59,عالمی خبریں,https://urdu.arynews.tv/india-bride-calls-off-wedding-after-looking-at-grooms-face/,کانپور: بھارتی ریاست اتر پردیش میں دلہن نے پہلی بار دلہے کا چہرہ دیکھتے ہی شادی سے انکار کردیا اور تقریب سے اٹھ کرچل گئی۔تفصیلات کے مطابق بین الاقوامی میڈیا رپورٹس میں بتایا گیا ہے کہ یہ واقعہ کانپور میں سچندی کے علاقے میں پیش آیا جہاں بھارتی روایات کے تحت دلہا اور دلہن نے پہلی بار چہرے سے پردہ ہٹا کر ایک دوسرے کو دیکھنا تھا۔شادی میں دونوں خاندانوں کے قریبی رشتہ دار اور دوست احباب شریک تھے اور خوب گہما گہمی تھی ، روایتی انداز میں دلہے نے دلہن کا گھونگھٹا اٹھایا جس کے بعد دلہن نے جیسے ہی دلہے کا سہرا ہٹایا تو وہ چونک گئی۔دلہن نے کہا کہ دلہے کے چہرے کی رنگت سانوی ہے اور اس کی عمر بھی زیادہ ہے، خوبصورتی کے معیار پر پورا نہ اترنے پر دلہن نے شادی سے انکار کردیا۔تنازع کھڑا ہوا تو کسی بھی ناخوشگوار واقعے سے بچنے کے لیے فوری طور پر پولیس کو بلایا گیا، پولیس نے معاملے کی سنگینی کو سمجھتے ہوئے دلہن سے اس کا موقف سنا ، دلہن نے کہا کہ وہ یہ شادی نہیں کرسکتی اور نہ ہی اس سے زبردستی کی جائے۔پولیس نے دونوں فیملیز کے بڑوں سے مذاکرات کیے اور انہیں دلہن کی مرضی سے آگاہ کیا، جس پر اہل خانہ نے دلہن کو سمجھانے کی کوشش کی مگر انہیں ناکامی کاسامنا کرنا پڑا۔دلہن کے انکار پر شادی منسوخ کردی گئی اور تقریب پر آنے والے اخراجات دونوں خاندانوں نے باہمی رضامندی سے مشترکہ طور پر ادا کرنے کا فیصلہ کیا۔
60,عالمی خبریں,https://urdu.arynews.tv/donald-trump-impeachment-inquiry/,امریکی کانگریس صدر ڈونلڈ ٹرمپ کے خلاف مواخذے کی کارروائی کررہی ہے۔ اس سلسلے میں پہلی سماعت 4 دسمبر کو ہو گی۔ ڈونلڈ ٹرمپ کا مواخذہ کس الزام کے تحت کیا جارہا ہے۔ مواخذے کی کارروائی کا طریقۂ کار اور ماضی میں کن امریکی صدور کو اس کا سامنا کرنا پڑا تھا، چند سطور میں جانیے۔ بل کلنٹن امریکا کے 42 ویں صدر تھے جن پر الزامات میں انصاف کا راستے میں رکاوٹ بننا، مونیکا لیونسکی کے ساتھ اپنے تعلقات کی نوعیت کے بارے میں جھوٹ بولنا شامل تھا۔ یہ 1998 کی بات ہے جب صدر کے خلاف مواخذے کے لیے رائے شماری ہوئی۔ 1999 میں سماعت کے بعد یہ معاملہ سینیٹ میں گیا تھا۔دوسرے صدر اینڈریو جانسن تھے جو امریکا کے 17 ویں سربراہ تھے۔ 1868 میں انھیں اپنے خلاف مواخذے کی کارروائی کا سامنا کرنا پڑا۔ یہ کارروائی ان کی جانب سے اپنے ایک وزیر ایڈون سینٹن کو عہدے سے ہٹانے کے بعد عمل میں آئی۔
61,پاکستان,https://urdu.arynews.tv/sexual-abuse-of-women-punjab-police/,"لاہور : صوبہ پنجاب میں گزشتہ پانچ سال کے دوران خواتین کے ساتھ جنسی زیادتی، تیزاب گردی اور قتل کے واقعات میں خوفناک حد تک اضافہ ہوا ہے، پولیس رپورٹ میں ہولناک انکشافات بیان کیے گئے ہیں۔تفصیلات کے مطابق آبادی کے لحاظ سے پاکستان کے سب سے بڑے صوبے پنجاب میں خواتین سے زیادتی اور قتل کے واقعات میں اضافہ ہوا ہے۔اے آر وائی نیوز نے پنجاب میں خواتین پرتشدد کے واقعات کی رپورٹ حاصل کرلی، پولیس کی بنائی گئی رپورٹ نے سب واضح کر دیا۔رپورٹ میں بتایا گیا ہے کہ گزشتہ پانچ سال کے دوران خواتین پر تشدد، زیادتی، قتل، اور تیزاب پھینکنے کے15ہزار کیسز رپورٹ ہوئے۔صوبے میں خواتین کے قتل اور زیادتی کے واقعات کم ہونے کی بجائے اس میں ہرسال اضافہ دیکھنے میں آرہا ہے، سال2014میں خواتین سے زیادتی کے2ہزار228کیسز رپورٹ ہوئے۔سال2015میں خواتین سے زیادتی کے دو ہزار618کیسز رپورٹ ہوئے جبکہ سال2016میں دو ہزار746،سال 2017میں دو ہزار998کیسز رپورٹ رپورٹ کیے گئے۔رپورٹ کے مطابق سال2018میں خواتین سے زیادتی کے دو ہزار937کیسز کی رپورٹس درج کرائی گئیں جبکہ سال2019کے10ماہ میں خواتین سے زیادتی کے3ہزار387کیسز رپورٹ کیے گئے۔رپورٹ میں کہا گیا ہے کہ10ماہ کے دوران غیرت کے نام 149خواتین کو قتل کیا گیا،2018کے دوران غیرت کے نام پر 198خواتین کو موت کے گھاٹ اتارا گیا جبکہ رواں سال 2019 کے10ماہ میں تیزاب پھینکنے کے36 واقعات رپورٹ ہوئے، سال 2018 کے دوران تیزاب پھینکنے کے37 کیسز رپورٹ ہوئے۔
"
62,حیرت انگیز,https://urdu.arynews.tv/puppy-siberia-permafrost-18000-ancient-frozen-dead/,"نووسی برسک: سائبیریا کے سرد ترین مقام سے 18 ہزار سال قدیم کتے کی تروتازہ لاش برآمد ہوئی جسے دیکھ کر ماہرین حیران رہ گئے۔ماہرین کے مطابق اب تک ہونے والی تحقیق میں یہ بات سامنے آئی کہ کتا 18 ہزار سال قدیم ہے مگر اس کی حالت سے ایسا معلوم ہوتا ہے گویا حال ہی میں ہلاک ہوا۔ تحقیقاتی ماہرین کے مطابق انہوں نے شمال مشرقی سائبیریا کے قصبے بیلایا گورا سے جانور کی لاش دریافت کی جو کتے کی ہے۔Genome analyses shows it’s a male. So we asked our Russian colleagues to name it…Thus, the name of the puppy is Dogor!تحقیقاتی ٹیم کے سربراہ لو ڈیلن اور ڈیس اسٹانٹن کتے پر مزید تحقیق کررہے ہیں اور انہوں نے دریافت ہونے والے جانور کو اب تک کی سب سے بڑی کامیابی بھی قرار دیا۔اُن کا کہنا تھا کہ یہ بظاہر جنگلی کتا معلوم ہوتا ہے، ہم حیران ہے کہ اس کا جسم اور دانت بھی بالکل صاف ستھرے ہیں، رنگت کی وجہ سے ہم دھوکا کھا گئے تھے کہ شاید یہ لومٹری کا بچہ ہو مگر جب تحقیق شروع کی تو معلوم ہوا یہ نر کتا ہے۔"
